[Officium]
sv. Barnabáše, Apoštola

[Oratio]
Bože, jenž nás rozradostňuješ zásluhami a přímluvou blaženého Barnabáše, svého Apoštola; uděl, prosíme, abychom, když o tvá dobra skrze něj prosíme, darem tvé milosti je také obdrželi.
$Per Dominum

[Lectio]
Čtení ze Skutků apoštolských
!Skutky 11:21-26; 13:1-3
Za onoho času: Velký počet věřících v Antiochii se obrátil se k Pánu. Když se zpráva o tom dostala k sluchu církevní obce v Jerusalémě, poslali do Antiochie Barnabáše. Přišel tam a viděl, jak Boží milost působí; zaradoval se proto a povzbuzoval všechny, aby celým srdcem zůstali Pánu věrni. Byl to totiž výborný muž, plný Ducha svatého a víry. Tak byl získán pro Pána velký počet lidí. Pak odcestoval do Tarsu, aby vyhledal Šavla. Když ho našel, vzal ho s sebou do Antiochie. V této církevní obci spolu pobyli celý rok a vyučili velké množství lidí, takže se v Antiochii ponejprv začalo učedníkům říkat „Křesťané“. V antiošské církevní obci byli muži, kteří měli dar promlouvat z vnuknutí a učit: Barnabáš a Šimon, kterému říkali Niger, Lucius z Kyrény a Manahen, který byl vychován spolu s údělným knížetem Herodem, a Šavel. Když konali bohoslužbu Pánu a postili se, řekl Duch svatý: „Oddělte mi Barnabáše a Šavla pro dílo, ke kterému jsem je povolal!“ Postili se tedy a modlili, potom na ně vložili ruce a propustili je.

[Graduale]
!Ps 18:5; 18:2
Do celé země vyšel jejich hlas. a až na konec světa jejich slova. A až na konec světa jejich slova. 
V. Nebesa vypravují slávu Boží, a dílo rukou jeho zvěstuje obloha. Alleluja, alleluja.
!Ps 15:16
Já jsem si vás vybral ze světa, abyste šli a přinesli plody; a vaše plody aby byly trvalé. Alleluja.

[Evangelium]
Pokračování ++ svatého Evangelia podle Matouše
!Mat 10:16-22
Za onoho času řekl Ježíš svým učedníkům: „Hle, já vás posílám jako ovce mezi vlky! Buďte tedy opatrní jako hadi a bezelstní jako holubice. Mějte se na pozoru před lidmi! Budou vás totiž vydávat soudům a bičovat v synagógách, budou vás vodit před vladaře a krále kvůli mně, abyste vydali svědectví jim a také Pohanům. Až vás vydají soudu, nedělejte si starosti, jak nebo co máte mluvit, protože v tu chvíli vám bude dáno, co máte mluvit. Neboť to už pak nemluvíte vy, ale mluví skrze vás Duch vašeho Otce. Bratr vydá na smrt bratra a otec syna, děti povstanou proti rodičům a způsobí jim smrt. Budete ode všech nenáviděni pro mé jméno. Ale kdo vytrvá až do konce, bude spasen.“

[Secreta]
Hospodine, posvěť obětované dary, a na prímluvu blaženého Barnábáše, tvého Apoštola, nás skrze ně očisť od skvrn našich hříchů.
$Per Dominum

[Postcommunio]
Pokorně tě prosíme, všemohoucí Bože; abys těm, které občerstvuješ svátostmi, na přímluvu blaženého Barnabáše, tvého Apoštola, udělil, aby ti důstojně sloužili a zalíbili se ti svými mravy.
$Per Dominum
