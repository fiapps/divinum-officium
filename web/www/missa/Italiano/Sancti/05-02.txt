[Officium]
S. Athanasii Confessoris Ecclesiae Doctoris

[Name]
Atanasio

[Introitus]
!Eccli 15:5.
v. Dio gli apri la bocca in mezzo all'assemblea, lo riempì dello spirito di sapienza e d'intelligenza; lo coprì col manto della gloria. Alleluia, alleluia.
!Ps 91:2. È bene cantare la gloria al Signore: e lodare, Altissimo, il tuo Nome.
&Gloria
v. Dio gli apri la bocca in mezzo all'assemblea, lo riempì dello spirito di sapienza e d'intelligenza; lo coprì col manto della gloria. Alleluia, alleluia.

[Lectio]
Dalla seconda lettera di san Paolo apostolo ai Corinti.
!2 Cor 4:5-14.
Fratelli: Noi non predichiamo noi stessi, ma Gesù Cristo Signor nostro: noi siamo i vostri servitori per amore di Gesù. Infatti, quel Dio che disse «dalle tenebre splenda la luce», egli stesso rifulse nei nostri cuori, affinché fosse chiara la cognizione della gloria di Dio nella persona di Gesù Cristo. Ora noi abbiamo questo tesoro in vasi di creta: perché si veda che la potenza viene da Dio, e non da noi. Siamo tribolati per ogni verso, ma non oppressi: nell'ansia, ma non nella disperazione; siamo perseguitati, ma non abbandonati: siamo abbattuti, ma non avviliti; portando sempre nel nostro corpo la morte di Gesù affinché anche la vita di Gesù si manifesti nel nostro corpo. Poiché di continuo, pur vivendo, siamo esposti alla morte per amore di Gesù; affinché anche la vita di Gesù si manifesti nella nostra carne mortale. Per conseguenza, la morte opera in noi, mentre in voi cresce la vita. Ma animati dal medesimo spirito di fede espresso nelle parole: «Ho creduto, per questo ho parlato», noi pur crediamo e per questo parliamo sapendo che colui il quale risuscitò Gesù, anche noi risusciterà con Lui, e ci farà con voi comparire davanti a Lui.

[Graduale]
Allelúia, allelúia.
!Ps 109:4
Tu sei sacerdote per sempre, secondo l'ordine di Melchisedech. Alleluia.
!Ps 1:12
Beato l'uomo che supera la prova; perché dopo essere stato provato, avrà la corona di vita. Alleluia.

[Graduale1]
!Eccli 44:16
Ecco il gran sacerdote che nei suoi giorni piacque a Dio.
!Eccli 44:20
Nessuno fu simile a lui nel conservare la legge dell’Eccelso. Allelúia, allelúia
!Ps 1:12
Beato l'uomo che supera la prova; perché dopo essere stato provato, avrà la corona di vita. Alleluia.

[Evangelium]
Seguito ++ del Santo Vangelo secondo Matteo.
!Matt 10:23-28
In quel tempo disse Gesù ai suoi discepoli: «Quando vi perseguiteranno in questa città, fuggite in un'altra. In verità vi dico: non avrete finito di percorrere tutte le città d'Israele, prima che venga il Figlio dell'uomo. Il discepolo non è da più del maestro, né il servo da più del padrone. Basta al discepolo essere come il maestro, e al servo come il padrone. Se hanno chiamato Beelzebub il padrone di casa, tanto più i suoi servi. Non li temete dunque. Nulla v'è di nascosto che non s'abbia da rivelare e niente di segreto che non s'abbia a sapere. Quel che vi dico nelle tenebre, voi ditelo in piena luce, e quello che vi è sussurrato nell'orecchio predicatelo sui tetti. E non temete coloro che uccidono il corpo, ma non possono uccidere l'anima; temete piuttosto colui che può mandare in perdizione anima e corpo nell'inferno».

[Offertorium]
!Ps 88:21-22
Ho trovato Davide mio servo; l'ho consacrato col mio sacro olio; sicché sia sempre con lui la mia mano, e il mio braccio gli dia forza. Alleluia.

[Communio]
!Matt 10:27
Ciò che vi dico nelle tenebre ditelo nella luce, afferma il Signore, e ciò che avete udito all'orecchio predicatelo dai tetti. Alleluia.
