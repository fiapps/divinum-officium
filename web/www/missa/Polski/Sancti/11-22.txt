[Officium]
Św. Cecylji Dziewicy i Męczennicy

[Comment]
# 22 XI – Św. Cecylii, Dziewicy i Męczennicy
! 3 klasy
! Szaty czerwone
Cecylia jest jedną z najsławniejszych męczennic Kościoła rzymskiego. Trudno jest jednak odróżnić w opisie jej męczeństwa fakty historyczne od dodatków legendarnych, które świadczą o popularności Świętej. Według legendy, mimo złożonego ślubu czystości, zmuszono ją do małżeństwa z poganinem Walerianem. Pan Bóg zachował jednak cudownie jej dziewictwo. Święta Dziewica pozyskała męża i jego brata Tyburcjusza dla Chrystusa i razem z nimi poniosła śmierć męczeńską przez ścięcie.
Ciało św. Cecylii odkryto w katakumbach w roku 822 i przeniesiono do bazyliki na Zatybrzu jej poświęconej. W roku 1599 grób otwarto i znaleziono ciało nienaruszone z przeciętą szyją. Imię św. Cecylii wymienia się w kanonie Mszy świętej. Jest ona patronką muzyki kościelnej.

[Oratio]
Boże, który co roku sprawiasz nam radość z uroczystości świętej Cecylii, Twojej Dziewicy i Męczennicy, daj, prosimy, abyśmy oddając jej cześć, szli także za przykładem jej świętego życia.
$Per Dominum

[Graduale]
! Ps 44:11; 44:12
Posłuchaj, córko, spójrz i nakłoń twego ucha, bo Król pragnie twej piękności.
!Ps 44:5
V. W chwale i piękności swojej wystąp, walcz zwycięsko i króluj. Alleluja, alleluja.
!Mt 25:4; 25:6
Pięć panien mądrych wzięło oliwy w naczynia swoje wraz z lampami. Wszakże o północy rozległo się wołanie: Oto oblubieniec nadchodzi, wyjdźcie na spotkanie Chrystusowi Panu! Alleluja.

[Secreta]
Prosimy Cię, Panie, niech ta ofiara przebłagalna i pochwalna za wstawiennictwem św. Cecylii, Twojej Dziewicy i Męczennicy, uczyni nas godnymi Twej opieki.
$Per Dominum
