[Rank]
S. Petri Martyris;;Duplex;;3;;vide C2

[Rule]
vide C2;

[Comment]
# 29 IV – Piotra z Werony, Męczenika
! 3 klasy
! Szaty czerwone
Porzuciwszy herezję, którą wyznawali jego rodzice, św. Piotr wstąpił do zakonu Dominikanów i gorliwie zwalczał albigensów. Twierdzili oni, że świat materialny i ludzkie ciało są złe. Św. Piotr głosił, że całe stworzenie jest dobre jako dzieło Boga. Tylko grzech jest prawdziwym złem. Św. Piotr został zamordowany przez nasłanych zbójców 6 kwietnia 1252 roku. Przed śmiercią zdołał własną krwią napisać na drodze pierwsze słowa Wyznania wiary.
Msza wspólna nr 16 Protexisti, z wyjątkiem kolekty, sekrety i pokomunii.

[Oratio]
Prosimy Cię, wszechmogący Boże, spraw, abyśmy z należną gorliwością naśladowali wiarę świętego Piotra, Twego Męczennika, który szerząc tę wiarę zasłużył na otrzymanie palmy męczeńskiej. 
$Per Dominum.

[Lectio]
Czytanie z Listu świętego Pawła Apostoła do Tymoteusza.
!2 Tm 2:8-10; 3:10-12
Najmilszy: Pamiętaj, że Pan Jezus Chrystus z rodu Dawida powstał z martwych według Ewangelii mojej, dla której pracuję aż do więzów, niby złoczyńca. Ale słowo Boże nie jest związane. Przeto wszystko znoszę ze względu na wybranych, aby i oni dostąpili zbawienia, które jest w Chrystusie Jezusie z chwałą niebieską.
Lecz ty poznałeś z bliska moją naukę, postępowanie, zamiary, wiarę, wytrwałość, miłość, cierpliwość, prześladowania, uciski, jakie mię spotkały w Antiochii, w Ikonium i w Lystrze. Jakie prześladowania zniosłem i jak ze wszystkich wybawił mię Pan. I wszyscy, którzy chcą żyć pobożnie w Chrystusie Jezusie, prześladowanie cierpieć będą. 

[Secreta]
Panie, łaskawie wysłuchaj naszych próśb, które do Ciebie zanosimy za wstawiennictwem świętego Piotra, Twego Męczennika, i zachowaj w Swojej opiece obrońców wiary. 
$Per Dominum

[Postcommunio]
Panie, niech Sakrament, któryśmy przyjęli, strzeże wiernych Twoich, i za wstawiennictwem św. Piotra, Twego Męczennika, broni ich od wszelkich wrogich napaści. 
$Per Dominum
