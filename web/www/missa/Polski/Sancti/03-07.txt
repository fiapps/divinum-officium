[Officium]
Św. Tomasza z Akwinu Wyznawcy i Doktora Kościoła

[Comment]
# 07 III – Św. Tomasza z Akwinu, Wyznawcy i Doktora Kościoła
! 3 klasy
! Szaty białe
Św. Tomasz w młodzieńczym wieku wstąpił do zakonu Dominikanów. Po ukończeniu studiów wykładał teologię na Uniwersytecie Paryskim. Nauczał także w Rzymie i w Neapolu. Napisał komentarze do Ksiąg Pisma św. oraz liczne dzieła teologiczne i filozoficzne. Główne z nich – Summa teologiczna stanowi do dzisiaj podstawę podręczników teologii. Liturgia zwraca uwagę na źródło tej głębokiej wiedzy «Doktora Anielskiego»: Płynęła ona z oświecenia Bożego (lekcja). Św. Tomasz zakończył życie w drodze na Sobór Lyoński 7 marca 1274 roku. Papież Leon XIII ogłosił go patronem szkół katolickich.

[Name]
Tomaszu

[Oratio]
Boże, który Kościół swój przedziwną nauką błogosławionego Tomasza, wyznawcy Twego oświecasz i świętemi czynami ubogacasz, daj nam, prosimy, abyśmy mieli zrozumienie tego, czego uczył i abyśmy naśladując go, pełnili to, co on czynił.
$Per Dominum

[Lectio]
Czytanie z Księgi Mądrości.
!Mdr 7:7-14
Pragnąłem, a dano mi zrozumienie; i błagałem, a spłynął na mnie duch mądrości. I wyżej ją stawiłem nad królestwa i stolicę, i bogactwo sobie za nic poczytałem w porównaniu z nią. Ani nie przyrównałem jej do drogocennego kamienia: bo wszelkie złoto w porównaniu z nią jest lichym piaskiem, a srebro wobec niej poczytane będzie za błoto.
Ponad zdrowie i piękno umiłowałem ją i postanowiłem mieć ją za światło: bo blask jej jest nie do ugaszenia. A wraz z nią wszelkie dobra na mnie spłynęły, i nieoceniona cześć przez jej ręce, i uradowałem się tym wszystkim: bo szła przede mną owa mądrość, a nie wiedziałem, że to ona jest matką tych wszystkich rzeczy. Nauczyłem się jej bez obłudy i bez zazdrości jej udzielam, a piękna jej nie ukrywam. Bo nieskończonym jest skarbem dla ludzi; a którzy nim się posłużyli, stali się uczestnikami Bożej przyjaźni, zaleceni darami nauki.
