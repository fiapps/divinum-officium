[Name]
Commune Summorum Pontificum Tempore Paschalis: Si diligis

[Rule]
Prefatio=Apostolis

[Introitus]
!Joannes 21:15-17
v. Si díligis me, Simon Petre, pasce agnos meos, pasce oves meas. Allelúja,~
allelúja
!Ps 29:2
Exaltábo te, Dómine, quóniam suscepísti me, nec delectásti inimícos meos super~
me.
&Gloria
v. Si díligis me, Simon Petre, pasce agnos meos, pasce oves meas. Allelúja,~
allelúja

[Oratio]
Gregem tuum, Pastor ætérne, placátus inténde: et, per beátum N. (Mártyrem tuum~
atque) Summum Pontíficem, perpétua protectióne custódi; quem totíus Ecclésiæ~
præstitísti esse pastórem.
$Per Dominum

[Oratio1]
Deus, qui Ecclésiam tuam, in apostólicæ petræ soliditáte fundátam, ab infernárum~
éruis terróre portárum: præsta, quǽsumus; ut, intercedénte beáto N. (Mártyre~
tuo atque) Summo Pontífice, in tua veritáte persístens, contínua securitáte~
muniátur.
$Per Dominum.

[Lectio]
Léctio Epístolæ beáti Petri Apóstoli.
!1 Pet 5:1-4; 5:10-11.
Caríssimi: Senióres, qui in vobis sunt, óbsecro consénior et testis Christi passiónum, qui et ejus, quæ in futúro revelánda est, glóriæ communicátor: páscite qui in vobis est gregem Dei, providéntes non coácte, sed spontánee secúndum Deum, neque turpis lucri grátia, sed voluntárie; neque ut dominántes in cleris, sed forma facti gregis ex ánimo. Et, cum apparúerit princeps pastórum, percipiétis immarcescíbilem glóriæ corónam. Deus autem omnis grátiæ, qui vocávit nos in ætérnam suam glóriam in Christo Jesu, módicum passos ipse perfíciet, confirmábit solidabítque. Ipsi glória et impérium in sǽcula sæculórum. Amen.

[Graduale]
Allelúja, allelúja
!Matt 16:18
Tu es Petrus, et super hanc petram ædificábo Ecclésiam meam. Allelúja.
!Ps 44:17-18.
Constítues eos príncipes super omnem terram: mémores erunt nóminis tui, Dómine.~
Allelúja.

[Evangelium]
@Commune/C4b

[Offertorium]
!Jer 1:9-10
Ecce, dedi verba mea in ore tuo: ecce, constítui te super gentes et super regna,~
ut evéllas et déstruas, et ædífices et plantes. Allelúja.

[Secreta]
Oblátis munéribus, quǽsumus, Dómine, Ecclésiam tuam benígnus illúmina: ut, et~
gregis tui profíciat ubíque succéssus, et grati fiant nómini tuo, te gubernánte,~
pastóres.
$Per Dominum

[Secreta1]
Múnera, quæ tibi, Dómine, lætántes offérimus, súscipe benígnus, et præsta: ut,~
intercedénte beáto N., Ecclésia tua et fídei integritáte lætétur, et témporum~
tranquillitáte semper exúltet.
$Per Dominum

[Communio]
@Commune/C4b

[Postcommunio]
Refectióne sancta enutrítam gubérna, quǽsumus, Dómine, tuam placátus Ecclésiam:~
ut, poténti moderatióne dirécta, et increménta libertátis accípiat et in~
religiónis integritáte persístat.
$Per Dominum

[Postcommunio1]
Multíplica, quǽsumus, Dómine, in Ecclésia tua spíritum grátiæ, quem dedísti: ut~
beáti N. (Mártyris tui atque) Summi Pontíficis deprecatióne nec pastóri~
obediéntia gregis nec gregi desit cura pastóris.
$Per Dominum
