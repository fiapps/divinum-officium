
[Introitus]
@Commune/C2p

[Oratio]
Tuam nobis indulgéntiam, quǽsumus, Dómine, beátus Adalbértus Epíscopus et Martyr implóret: ut et delícta nobis cleménter ignóscas, et benefícia desideráta concédas.
$Per Dominum

[Lectio]
Léctio Epístolæ beáti Pauli Apóstoli ad Hebræos.
!Hebr 5:1-6
Fratres: Omnis póntifex ex homínibus assúmptus, pro homínibus constitúitur in iis, quæ sunt ad Deum,~
ut ófferat dona, et sacrifícia pro peccátis: qui condolére possit iis, qui ígnorant et errant: quóniam~
et ipse circúmdatus est infirmitáte: et proptérea debet, quemádmodum pro pópulo, ita étiam et pro semetípso~
offérre pro peccátis. Nec quisquam sumit sibi honórem, sed qui vocátur a Deo, tamquam Aaron. Sic et Christus~
non semetípsum clarificávit, ut Póntifex fíeret: sed qui locútus est ad eum: Fílius meus es tu, ego hódie génui~
te. Quemádmodum et in álio loco dicit: Tu es sacérdos in ætérnum, secúndum órdinem Melchísedech.


[Graduale]
!Joann 10:14
Ego sum pastor bonus: et cognósco oves meas et cognóscunt me meæ. Alleluia.
!Ps 109:4
V. Tu es sacerdos in æternum, secundum ordinem Melchisedech. Alleluia.

[Evangelium]
@Tempora/Pasc2-0

[Offertorium]
@Commune/C2a

[Secreta]
Sacrifícium exhíbitum, quǽsumus, Dómine, benígnus assúme: ut, quod nómini tuo in solemnitáte beáti Adalbérti Mártyris tui atque Pontíficis deférimus, nobis prosit ad véniam.
$Per Dominum

[Communio]
!Joann 10:14
Ego sum pastor bonus: et cognósco oves meas et cognóscunt me meæ, alleluia, alleluia.

[Postcommunio]
Refécti, Dómine, munéribus sacris, súpplices te deprecámur: ut indulgéntiam tuam nobis intercéssio beáti Adalbérti Mártyris tui atque Pontíficis semper implóret.
$Per Dominum
