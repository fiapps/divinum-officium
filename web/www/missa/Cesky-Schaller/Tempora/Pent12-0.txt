[Rank]
Dominica XII Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Comment]
# 12 Neděle po Svatém Duchu
! 2 třídy
! Barva zelená
Bez Boha nemůžeme prospívati v dobrém; se všech stran nás obklopuje tolik nepřátel, že všecky naše přirozené síly proti nim zdaleka nevystačí. Volejme tedy Boha o pomoc, vždyť čeká na naše pokorné zavolání a chce nám pomoci!

[Introitus]
!Ž. 69,2-3
v. Bože, ku pomoci mé vzhlédni. Pane, na pomoc mi přispěj. Nechať jsou zahanbeni a zardí se moji nepřátelé, již usilují o mou duši.
!Ž 69,4
Nechť se obrátí nazpět a zardí se, kteří obmýšlejí se mnou zlé.
&Gloria
v. Bože, ku pomoci mé vzhlédni. Pane, na pomoc mi přispěj. Nechať jsou zahanbeni a zardí se moji nepřátelé, již usilují o mou duši.

[Oratio]
Všemohoucí a milosrdný Bože, z jehožto daru pochází, že jest ti od tvých věrných hodně a chvalitebně slouženo, uděl nám, prosíme, abychom bez pohromy za tvými přísliby spěli.
$Per Dominum

[Lectio]
Čtení z 2. listu sv. Pavla Apoštola ke Korintským
!2 Kor 3,4-9
!x! Starý zákon ukazoval sice svými předpisy člověku jeho hřišnost, nedával mu však sil k dobrému. Teprve Nový zákon, jenž přináší s Duchem Svatým život nadpřirozený, oživuje svoje vyznavače, kteří se řídí jeho duchem. Jak šťastni jsme, že jsme se stali jeho služebníky!
Bratři! Důvěru takovou máme skrze Krista k Bohu, ne že bychom sami od sebe jako ze sebe byli způsobilí něco mysliti, nýbrž že způsobilost naše jest z Boha, který nás také způsobil k tomu, abychom byli služebníky zákona nového, nikoli litery, nýbrž ducha; neboť litera zabíjí, duch pak oživuje. Jestliže však služba smrti literami vrytá na kamenech byla oslavena, takže synové israelští nemohli pohleděti ve tvář Mojžíšovu pro záři jeho obličeje, která pomíjela, kterak nebude více oslavena služba jeho ducha? Neboť jestli služba odsouzení byla slávou, mnohem více oplývá slávou služba spravedlnosti.

[Graduale]
!Ž 33,2-3
Velebiti budu Pána každého času; vždycky bude chvála jeho v ústech mých.
V. V Pánu honosí se duše má; nechť to uslyší mírní a zaradují se. Aleluja, Aleluja.
!Ž 87,2
Pane, Bože spásy mé, ve dne volám i v noci před tebou. Aleluja.

[Evangelium]
Pokračování ++ sv. Evangelia podle Lukáše.
!Lk 10,23-37
!x! Jsou toliko dvě přikázání, na jejichž plnění závisí všecko naše blaho: láska k Bohu a láska k bližnímu. Jak vděčni musíme býti Bohu, že jsme se v Novém zákoně dočkali toho, po čem lidstvo před námi tolik toužilo!
Za onoho času Pán Ježíš pravil k učedníkům svým: „Blahoslavené oči, které vidí, co vy vidíte. Neboť pravím vám, že mnozí proroci a králové přáli si viděti, co vy vidíte, a neviděli, a slyšeti, co vy slyšíte, a neslyšeli.“ A hle, jeden zákoník vstal, aby ho pokoušel; i řekl: „Mistře, co musím učiniti, abych obdržel život věčný?“ On pak řekl jemu: „Co jest psáno v zákoně? Kterak tam čteš?“ A on odpověděv řekl: „Milovati budeš Pána Boha svého z celého srdce svého, z celé duše své a ze vší síly své ize vší mysli své, a bližního svého jako sebe samého.“ I řekl jemu: „Dobře jsi odpověděl; to čiň a živ budeš.“ Ale on chtěje se ospravedlniti, řekl k Ježíšovi: „A kdo jest můj bližní?“ I ujal se Ježíš slova a řekl: „Člověk jeden šel z Jerusalema do Jericha a upadl mezi lotry, kteří ho nejen oloupili, nýbrž i zranili a odešli polomrtvého ho nechavše. I přihodilo se, že kněz, jeden šel tou cestou a uzřev jej, pominul. Podobně i levita přibyv k tomu místu a uzřev jej, pominul. Samaritán však jeden konaje cestu přišel k němu a spatřiv ho pohnul se milosrdenstvím. I přistoupil k němu a ovázal jeho rány naliv na ně oleje a vína, a vloživ jej na své hovádko dopravil ho do hospody a měl o něj péči. A druhého dne vyňav dva denáry, dal je hospodskému a řekl: „Měj o něj péči, a co nad to vynaložíš, já ti nahradím, až se budu vraceti.“ Kdo z těch tří zdá se tobě, že byl bližním tomu, jenž upadl mezi lotry?“ A on řekl: „Ten, jenž mu prokázal milosrdenství“ I řekl mu Ježíš: „Jdi, a čiň i ty_podobně.“

[Offertorium]
!2 Mojž. 32,11; 32,13; 32,14
Modlil se Mojžíš před tváří Hospodina, Boha svého, a pravil: „Proč, Hospodine, hněváš se na lid svůj? Utiš hněv duše své,rozpomeň se na Abrahama, Isáka a Jakuba, jimž jsi přísahal dáti zem oplývající mlékem a medem.“ I usmířen byl Hospodin a upustil od zla, kterým byl hrozil lidu svému.

[Secreta]
Na oběti, prosíme, Pane, které na posvátné oltáře klademe, milostivě shlédni, aby uštědřením nám odpuštění, přinesly jménu tvému slávu.
$Per Dominum.

[Communio]
!Ž 103,13; 103,14-15
Úrodou děl tvých, Pane, nasycena bude země. Dáváš růsti ze země chlebu a vínu, jež obveseluje srdce člověka; tvář jeho se stkví olejem, chléb pak sílí člověka.

[Postcommunio]
Nechť nás oživí, prosíme, Pane, svatá účast na tomto tajemství a zjedná nám zároveň usmíření i ochranu.
$Per Dominum
