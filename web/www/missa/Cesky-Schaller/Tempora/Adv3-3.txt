[Officium]
středy Suchých dnů v Adventu

[Rule]
Oratio Dominica
no Gloria
no Credo
LectioL1
Suffr=Maria1;Ecclesiae,Papa;;

[Comment]
# Středa Suchých dnů v Adventě
! Shromáždění v titulu Eudoxie
! Bohoslužba u Panny Marie větší
! Barva fialová
Mši sv., slavenou dnešního dne, nazývali ve středověku „missa aurea — zlatá mše“. Zabývá se většinou sladkým tajemstvím Panny Marie.

[Introitus]
!Iz 45,8
v. Rosu dejte nebesa shůry a oblakové dštěte Spravedlivého. Otevři se země a vypuč Spasitele.
!Ž 18,2
Nebesa vypravují slávu Boží a obloha zvěstuje díla rukou jeho.
&Gloria
v. Rosu dejte nebesa shůry a oblakové dštěte Spravedlivého. Otevři se země a vypuč Spasitele.

[LectioL1]
Čtení z proroka Isaiáše
!Iz 2,2-5
V těch dnech řekl prorok Isaiáš: „V posledních dnech zpevněna bude hora domu Hospodinova; bude nejvyšším vrcholem horstev, vyvýšená nad pahorky. Proudit bude k ní každý národ, hrnout se mnoho kmenů a řeknou: „Pojdte a vystupte na horu Páně, do domu boha Jakobova! Ať nás naučí svým cestám, a chodit budeme po jeho stezkách!“ Vyjdeť ze Siona nauka, a slovo Páně z Jesusalema. Porovnávat bude národy, rozsuzovat četné kmeny, že zkují v radlice své meče, a svá kopí v srpy ženců. Nezdvihne meče kmen proti kmeni, aniž cvičit se budou k boji. Nuže, dome Jakubův, pojďte, a choďme ve světle Hospodinově.
$Deo Gratias

[GradualeL1]
!Ž 23,7; 23,3; 23,4
v. Zvyšte, knížata, brány svoje. Zvedněte se věkovité brány, aby mohl vejíti král vítězoslavný.
V.  Kdo smí vstoupiti na horu Páně a kdo postaviti se na místě jemu svatém? Ten, jehož ruce jsou nevinné a jehož srdce jest čisté.

[OratioL1]
Pospěš, prosíme, Pane, neotálej, a uděl nám pomoc nebeské síly, aby pookřáli útěchou tvého příchodu, kteří doufají v dobrotivost tvoji.
$Qui vivis

[Oratio]
Uděl, prosíme, všemohoucí Bože, aby nastávající slavnost spásy naší přinesla nám pomoc pro nynější život a uštědřila dary blaženosti věčné.
$Per Dominum

[Lectio]
Čtení z proroka Isaiáše
!Is 7,10-15
!x!Bůh vyslovil ústy proroka Isaiáše, že matka Vykupitele bude Pannou. Její panenské mateřství mělo býti znamením, že Bůh se smiloval nad námi a svého Syna nám poslal. To znamení už bylo dáno a „Bůh je s námi“ (toť význam jména „Emanuel“). Těsme se tedy jeho přítomností v nejsv. Svátosti!
V těch dnech mluvil Hospodin k Achazovi a řekl: „Požádej si znamení od Hospodina, Boha svého, buď hluboko, v podzemí, neb vysoko, na výsostech.“ I řekl Achaz: „Nebudu žádati, abych nepokoušel Hospodina.“ I řekl: „Slyšte tedy, příslušníci domu Davidova. Jest vám málo roztrpčovati lidi, že i Boha mého roztrpčujete? Proto sám Hospodin dá vám znamení. Aj, panna počne a porodí syna, zván bude jménem „Emmanuel“, mléko a med bude jísti, až dovede zavrci zlé a voliti dobré.“

[Graduale]
!Ž 144,18; 144,21
Blízko, jest Pán všem, kteří jej vzývají, všem, kteří jej vzývají v pravdě.
V. Chválu Páně nechť mluví ústa má; a každá bytost ať chvalořečí jméno svaté jeho.

[Evangelium]
Slova ++ sv. Evangelia podle Lukáše.
!Lk 1,26-38
!x!Naše nejdobrotivější Matko, jak Ti jsme vděčni, že jsi řekla své „Staň se“! Strhla jsi jím nebe na zem a urychlila hodinu naší Spásy! Nikdy nepřestaneme Tě za to milovati! Nauč nás všemu, co se líbí Tvému synu, neboť Ty znáš všecka Jeho přání!
Za onoho času anděl Gabriel poslán byl od Boha do města galilejského, jemuž jméno Nazaret, ku panně zasnoubené muži, jemuž jméno bylo Josef, z domu Davidova, a jméno panny Maria. A vešed k ní anděl, řekl: „Zdráva buď, milosti plná, Pán stebou, požehnanás ty mezi ženami.“ Ona pak uzřevši jej užasla nad řečí jeho a myslila, jaké by to bylo pozdravení. I řekl jí anděl: „Neboj se, Maria, neboť jsi nalezla milost u Boha. Aj počneš v životě a porodíš syna a nazveš jméno jeho Ježíš. Ten bude veliký a Synem Nejvyššího slouti bude, a Pán Bůh dá mu trůn Davida, otce jeho, a bude kralovati v domě Jakobově na věky, a království jeho nebude konce.“ I řekla Maria k andělu: „Kterak se to stane, když muže nepoznávám?“ A odpověděv anděl řekl jí: „Duch Svatý sestoupí v tebe, a moc Nejvyššího zastíní tě; proto také to svaté, co se z tebe narodí, slouti bude Syn Boží. A aj, Alžběta, příbuzná tvá, i ona počala syna ve stáří svém, a nyní jest již v šestém měsíci, ta, která slove neplodná, neboť nemožná není u Boha nižádná věc.“ I řekla Maria: „Aj já dívka Páně, staniž mi se podle slova tvého.“

[Offertorium]
!Iz 35,4
Buďte silní a už se nebojte, nebot, hle, Bůh náš nás pomstí. On sám přijde a vysvobodí nás.

[Secreta]
Prosíme, Pane, nechť ti jsou naše prosby příjemny, jež svou nápravnou silou ať nás tvé milosti učiní hodnými a dovedou k příslibům věčným.
$Per Dominum

[Communio]
!Iz 7,14
Hle, Panna počne a porodí syna a jméno jeho bude slouti Emanuel.

[Postcommunio]
Nasycení jsouce, Pane, tvým spasným darem, prosíme snažně, abychom, radujíce se jeho chutnáním, jeho účinkem obnovení byli.
$Per Dominum
