[Rank]
Feria Quinta infra Hebdomadam Passionis;;Feria major;;2.1

[Rank](rubrica 1960)
Feria Quinta infra Hebdomadam Passionis;;Feria major;;3.9

[Rule]
no Gloria
Suffragium=Ecclesiæ,Papa;;
Prefatio=Quad5
Super popul

[Introitus]
!Dan 3:31
v. Alles, wat Gij ons aangedaan hebt, Heer, hebt Gij volgens strikt recht gedaan, want gezondigd hebben wij tegen U en wij hebben uw geboden niet onderhouden, maar doe uw Naam eer aan en behandel ons volgens uw grote goedertierenheid.
!Ps 118:1
Gelukkig zij, die smetteloos zijn op hun levensweg, die wandelen volgens de Wet des Heren.
v. Alles, wat Gij ons aangedaan hebt, Heer, hebt Gij volgens strikt recht gedaan, want gezondigd hebben wij tegen U en wij hebben uw geboden niet onderhouden, maar doe uw Naam eer aan en behandel ons volgens uw grote goedertierenheid.

[Oratio]
Wij vragen U, almachtige God, zorg, dat de menselijke waardigheid, die door onmatigheid geschonden werd, door onze ijver in de beoefening van de heilzame matigheid, weer hersteld worde.
$Per Dominum

[Lectio]
Lezing uit de Profeet Daniël
!Dan 3:25, 34-45
In die dagen bad Azarias tot de Heer en sprak: Heer, onze God, wij bidden, geef ons niet voor altijd prijs, om wille van uw Naam, en vernietig uw verbond toch niet. Onttrek ons niet uw barmhartigheid, omwille van Abraham, uw geliefde, en van Isaäc, uw dienaar, en van Israël, uw heilige. Aan hen toch hebt Gij de belofte gedaan, dat Gij hun nageslacht zoudt vermenigvuldigen als de sterren aan de hemel en als het zand, dat er ligt aan het strand van de zee. Want, Heer, wij zijn kleiner geworden dan alle volkeren, en vernederd zijn wij thans over geheel de aarde om wille van onze zonden. Want wij hebben op het ogenblik geen koning, geen aanvoerder en geen profeet; er is geen brandoffer en geen slachtoffer; er is geen offergave en geen wierook; en er is zelfs geen plaats om U de eerstelingen te brengen, en zo uw barmhartigheid te verwerven. Maar neem ons aan om ons vermorzeld hart en onze nederigheid van geest. Als brachten wij een brandoffer van rammen en stieren, en als kwamen wij met duizend vette lammeren, zo moge ons offer heden welgevallig zijn in uw ogen. Want zij, die op U vertrouwen, worden niet te schande. Thans immers volgen wij U van ganser harte, en wij vrezen U en zoeken uw aanschijn. Beschaam ons niet, maar behandel ons volgens uw goedertierenheid en uw grote barmhartigheid. Red ons door uw wonderwerken, en geef glorie, Heer, aan uw Naam. Laat hen allen te schande worden, die uw dienaren kwaad aandoen, laat hen te schande worden door uw almacht, en laat hun kracht gebroken worden; en laat hen weten, dat Gij, Heer, alleen God zijt, en vol heerlijkheid over geheel de aarde, Gij, Heer, onze God.

[Graduale]
!Ps 95:8-9
Treedt met offers zijn voorhoven binnen. Aanbidt de Heer in zijn heilige woning.
!Ps 28:9
De Heer ontbladert de wouden en in zijn tempel roepen allen: Glorie aan U.

[Evangelium]
Vervolg ++ van het heilig Evangelie volgens Lucas
!Luc 7:36-50
In die tijd nodigde een van de farizeën Jezus bij zich ten maaltijd. En Hij ging het huis van die farizeër binnen en nam plaats aan tafel. En zie, toen een vrouw, die in de stad een zondig leven leidde, vernam, dat Hij in het huis van die farizeër aan tafel was, kwam zij met een albasten vaas vol balsem; en terwijl zij achter Hem stond bij zijn voeten, begon zij die met haar tranen te besproeien en droogde ze met haar haren af; en zij drukte haar lippen op zijn voeten en goot er de balsem over uit. Toen de farizeër, die Hem had uitgenodigd, dat zag, dacht hij bij zich zelf: Als Deze een profeet was, zou Hij weten, wie en wat voor vrouw het is, die Hem aanraakt, dat zij een zondares is. En Jezus nam het woord en zeide tot hem: Simon, Ik heb u iets te zeggen. En hij antwoordde: Goed, Meester, spreek. Een geldschieter had twee schuldenaars; de eerste was hem vijfhonderd tienling schuldig en de ander vijftig. Omdat zij niet in staat waren te betalen, schold hij het aan beiden kwijt. Wie zou hem nu het meest beminnen? Simon antwoordde: Ik veronderstel: degene, aan wie hij het meest heeft kwijtgescholden. En Hij zeide hem: Gij hebt juist geoordeeld. Dan keerde Hij zich naar de vrouw en sprak tot Simon: Ziet gij hier deze vrouw? Ik ben in uw huis gekomen; gij hebt Mij geen water voor mijn voeten gegeven; maar zij heeft met haar tranen mijn voeten besproeid en ze met haar haren afgedroogd; gij hebt Mij geen kus gegeven; maar zij heeft vanaf het ogenblik, dat zij binnenkwam, niet opgehouden mijn voeten te kussen; gij hebt mijn hoofd niet gezalfd met olie, maar zij heeft mijn voeten gezalfd met balsem. Daarom zeg Ik u: haar vele zonden worden haar vergeven, omdat zij veel bemind heeft. Maar hij, aan wie minder vergeven wordt, bemint ook minder. Toen sprak Hij tot haar: Uw zonden worden u vergeven. En de andere gasten dachten bij zich zelf: Wie is Deze toch, dat Hij zelfs zonden vergeeft? Maar Hij sprak tot de vrouw: Uw geloof heeft u gered. Ga in vrede.

[Offertorium]
!Ps 136:1
Aan de stromen van Babylon zaten wij en weenden als wij dachten aan u, o Sion.

[Secreta]
Heer, onze God, Gij hebt gewild, dat juist in die schepselen, die Gij tot onderhoud van onze zwakke natuur hebt geschapen, ook de gaven zouden moeten bestaan, die wij U moeten opdragen. Wij vragen U, laten zij ons voor dit leven een steun zijn en een onderpand worden voor de eeuwigheid.
$Per Dominum

[Communio]
!Ps 118:49-50
Gedenk uw woord tot uw dienstknecht, o Heer, waardoor Gij mij hoop hebt gegeven. Dit is mijn troost in mijn ellende.

[Postcommunio]
Laat ons met een zuiver hart ontvangen wat wij met de mond genuttigd hebben. o Heer, en laat deze gave, die wij op aarde ontvangen, ons genezing brengen voor de eeuwigheid.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. Wij vragen U, Heer, wees uw volk genadig, opdat wij mogen verafschuwen wat U niet behaagt, en steeds meer smaak vinden in de onderhouding van uw geboden.
$Per Dominum