
[Responsory4]
R. Dokończone są tedy niebiosa i ziemia, i wszystko ochędóstwo ich.
* I dokonał Bóg w dzień siódmy dzieła swego, które uczynił: † i odpoczął od wszelkiego dzieła, które sprawił.
V. I błogosławił dniowi siódmemu i poświęcił go: iż weń odpoczął od wszelkiego dzieła swego.
R. I dokonał Bóg w dzień siódmy dzieła swego, które uczynił: † i odpoczął od wszelkiego dzieła, które sprawił.

[Responsory8]
R. Rzekł Pan do Adama: † z drzewa które jest w środku raju, nie jédz.
* Bo którego dnia będziesz jadł z niego, śmiercią umrzesz.
V. I rozkazał mu, mówiąc: Z każdego drzewa Rajskiego jédz: Ale z drzewa wiadomości dobrego i złego nie jédz;
R. Bo którego dnia będziesz jadł z niego, śmiercią umrzesz.

[Ant Matutinum 3N]
Idźcie i wy do winnicy mojej, † a co będzie sprawiedliwe, dam wam.
V. Podnieś się, Panie, w mocy twojéj.
R. Będziem śpiewać i wysławiać możności twoje.

[LectioE]
Ciąg dalszy ++ Ewangelii świętej według Mateusza.
!Mt 20:1-16
Onego czasu rzekł Jezus uczniom swoim tę przypowieść: Podobne jest Królestwo Niebieskie gospodarzowi, który wyszedł bardzo rano najmować robotników do winnicy swojej. A uczyniwszy z robotnikami umowę po denarze za dzień, posłał ich do winnicy swojej. I wyszedłszy około godziny trzeciej, ujrzał innych stojących na rynku bezczynnie. I rzekł im: «Idźcie i wy do winnicy mojej, a co będzie sprawiedliwe, dam wam». A oni poszli. I znowu wyszedł około szóstej i dziewiątej godziny, i uczynił podobnie. Wyszedł jeszcze około jedenastej i znalazł innych stojących i powiedział im: «Czemu tu stoicie próżnując dzień cały?» Mówią mu: «Bo nas nikt nie najął». Rzekł im: «Idźcie i wy do winnicy mojej». A gdy nadszedł wieczór, rzekł pan winnicy rządcy swemu: «Zwołaj robotników i daj im zapłatę, począwszy od ostatnich, aż do pierwszych». Gdy tedy przyszli, którzy około godziny jedenastej przybyli, otrzymali po denarze. A gdy przyszli także pierwsi, mniemali, że więcej otrzymają, ale i oni otrzymali po denarze. A wziąwszy szemrali przeciw gospodarzowi mówiąc: «Ci ostatni tylko jedną godzine pracowali, a uczyniłeś ich równymi nam, którzyśmy znosili ciężar dnia i upału». A on odpowiadając jednemu z nich rzekł: «Przyjacielu, nie wyrządzam ci krzywdy. Czyżeś się ze mną nie umówił za denara? Weźmij co twoje, a idź; chcę wszakże i temu ostatniemu dać jako i tobie. Czyliż mi nie wolno uczynić co chcę? I czyż złym patrzysz okiem na to, żem ja dobry?» Tak ci ostatni bedą pierwszymi, a pierwsi ostatnimi. Bo wielu jest wezwanych, ale mało wybranych.

