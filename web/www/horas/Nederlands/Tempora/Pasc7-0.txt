[Officium]
Dominica Pentecostes

[Ant Vespera]
Toen was aangebroken * de dag van het Pinksterfeest, waren allen tezamen op dezelfde plaats, alleluia.
De Geest des Heren * heeft het aardrijk vervuld, alleluia.
Allen werden vervuld * van de Heilige Geest en begonnen te spreken, alleluia, alleluia.
Bronnen en al * wat wemelt in het water, zingt een loflied voor God, alleluia.
In verschillende talen * verkondigden de apostelen de grote werken van God, alleluia, alleluia, alleluia.;;116

[Versum 1]
V. Allen werden vervuld van de Heilige Geest, alleluia.
R. En begonnen te spreken, alleluia.

[Ant 1]
Ik zal u niet * als wezen achterlaten, alleluia. Ik ga, maar kom tot u terug, alleluia, en uw hart zal zich verblijden.

[Oratio]
God, op deze dag hebt Gij de harten van uw gelovigen door de verlichting van de Heilige Geest onderwezen. Doe ons door diezelfde Geest de waarheid smaken en ook altijd van zijn troost genieten.
$Per Dominum eiusdem

[Capitulum Laudes]
!Act. 2:1-2
v. Toen was aangebroken de dag van het Pinksterfeest, waren alle leerlingen tezamen op dezelfde plaats; en plotseling kwam er een gedruis van de hemel als van een hevige windvlaag en vervulde het gehele huis, waar zij vergaderd waren.
$Deo gratias

[Versum 3]
V. In verschillende talen verkondigden de apostelen, alleluia.
R. De grote werken van God, alleluia.

[Ant 3]
Heden * is de dag van het Pinksterfeest aangebroken, alleluia, heden is de Heilige Geest in de gedaante van vuur aan de leerlingen verschenen en heeft hun zijn genadegaven geschonken; Hij zond hen uit over geheel de wereld om te prediken en te getuigen, dat al wie gelooft en gedoopt is, zalig zal worden, alleluia.
