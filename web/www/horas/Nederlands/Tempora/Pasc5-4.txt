[Officium]
In Ascensione Domini

[Ant Vespera]
Mannen van Galilea, * wat staat gij naar de hemel te staren? Deze Jezus, die van u is opgenomen ten hemel, zal wederkomen, zoals gij Hem ten hemel hebt zien opstijgen, alleluia.
Toen zij Hem nastaarden, * terwijl Hij ten hemel opsteeg, zeiden zij, alleluia.
Hij hief zijn handen op, * zegende hen en werd opgenomen ten hemel, alleluia.
Verheerlijkt de Koning der koningen, * en zingt een loflied voor God, alleluia.
Voor hun ogen * werd Hij opgenomen en een wolk voerde Hem op ten hemel, alleluia.

[Hymnus Vespera]
{:H-Salutishuman√¶sator:}v. Gij, Zaaier van des mensen heil,
O, Jezus, wellust van het hart,
Schepper der wereld, die Gij kocht,
En zuiver licht van die U mint!
_
Wat liefde heeft u overmand,
Dat Gij onz' misdaad op U naamt?
En, schuldeloos, de dood doorstondt,
Om ons te redden uit de dood?
_
Gij dringt in 't somb're voorgeborcht,
En slaakt er der gevang'nen boei,
Verwinnaar zetelt Ge in triomf
Heerlijk aan 's Vaders rechterhand.
_
Dat U bewege liefdedrang
Om te herstellen wat ons schaadt;
En eens te aanschouwen uw gelaat
In 't overvloedig zalig licht.
_
Gij, Leider, weg ten hemeltrans,
Wees Gij het einddoel van ons hart,
Wees Gij de vreugd bij ons geween,
Wees van ons leven 't zoete loon.
Amen.

[Versum 1_]
V. God stijgt op onder gejubel, alleluia.
R. En de Heer onder bazuingeschal, alleluia.

[Ant 1]
Vader, * Ik heb uw Naam bekend gemaakt aan de mensen, die Gij mij hebt gegeven: nu echter bid Ik voor hen, niet voor de wereld, want Ik kom tot U, alleluia.

[Oratio]
Wij vragen U, almachtige God, doe ook ons, die geloven, dat op deze dag uw enige Zoon, onze Verlosser, ten hemel is opgeklommen, naar de geest in de hemel wonen.
$Per eumdem

[Versum 2]
V. De Heer heeft in de hemel, alleluia.
R. Zijn troon gevestigd, alleluia.

[Capitulum Laudes]
!Act. 1:1-2
v. Het eerste boek, o Theophilus, heb ik geschreven over alles, wat Jezus gedaan en geleerd heeft tot op de dag, dat Hij opgenomen werd en door de Heilige Geest zijn opdracht gaf aan de apostelen, die Hij had uitverkoren.
$Deo gratias

[Ant 3]
O Koning van glorie * en Heer der heerscharen, die heden als overwinnaar tot het hoogste der hemelen zijt opgestegen, laat ons niet als wezen achter, maar zend ons de Beloofde van de Vader, de Geest der waarheid, alleluia.
