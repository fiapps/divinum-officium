[Officium]
sv. Cyrila a Metoděje, VYznavačů, Biskupa a Patronů Království českého

[Oratio]
Všemohoucí věčný Bože, jenž jsi nás i slovanské národy prostřednictvím svatých svých Vyznavačů Cyrila a Metoděje ráčil povolati k jednotě Křesťanské Víry; uděl, prosíme, abychom, když se radujeme z jejich dnešní slavnosti, pro jejich zásluhy zasloužili si dosáhnout věčné slávy.
$Per Dominum 

[Lectio5]
Z Pražského Breviáře a Vlastních textů pro Moravu
!O Svatých Cyrilu a Metoději
Cyril se převelice proslavil svatostí života i slávou svých skutků. Za Svatého Otce Mikuláše I. přinesl do Říma tělo svatého Papeže Klementa a v chrámu, který byl již dříve vystavěn ke cti tohoto přesvatého Mučedníka, je uložil. Metoděje měl za bratra rodem a zajisté i mravy s ním byl spřízněn. Papež Hadrián II. je vyslal, aby šířili víru, což poté stvrdil i jeho nástupce Jan VIII. 

[Lectio6]
Lidi z mnoha krajů přivedli k víře v Krista spolu s jejich vládci, zejména pak Svatopluka, který vládl nad velkou říši Moravanů. Jeho příkladu následovali jak Bořivoj, kníže Čechů, tak jeho manželka Ludmila, ta až k Mučednické smrti, která byla slav­nější než její knížecí hodnost, a také jejich děti přijaly Křest. Tak byla uvedena víra v Krista do Čech i okolních krajin, jejichž obyvatelé ji pak v budoucích časech podivuhodným způsobem šířili.

[Lectio7]
K papežovi Janu VIII. se doneslo, že Metoděj se odchýlil od dogmatického učení Apoštolského stolce, takže byl povolán do Říma. Když na příkaz Synodu osvědčil svou věrnost, tentýž Papež jej s poctami propustil, svěřil jej pod ochranu Moravského Knížete, a všem přikázal, aby jej svědomitě poslouchali. 

[Lectio8]
Mnohé pak ještě vytrpěl a když se tomuto Papeži svěřil s nesmírnými úzkostmi, které jej tížily, dostalo se mu cti obdržet dopisy, ve kterých jej Svatý Otec povzbuzoval, aby si neohroženě stál za svým. Cyrilovo tělo zbožně spočívá v tomtéž chrámu svatého Klementa, které sám kdysi posvátnými ostatky tohoto přesvatého Papeže obohatil, spolu s prachem svatého Metoděje. 
