[Officium]
bl. Balduina, Opata a Vyznavače

[Name]
Balduina

[Oratio]
Bože, jenž jsi prostřednictvím blahoslaveného Balduina, Opata, ráčil svou Církev podivuhodným způsobem osvítit; uděl nám, svým služebníkům, abychom, když jej jako Patrona uctíváme na zemi, zasloužili si jej míti přímluvcem v nebi.
$Per Dominum

[Lectio2]
Balduin pocházel ze vznešeného rodu, byl rodným bratrem Rainarda, Opata kláštera na Monte Cassinu a Kardinála svaté Církve Římské. On sám byl mnichem v Clairvaux, učedník svatého Otce Bernarda, od něhož se mu dostalo výsady obzvláštního zalíbení. Byl to muž proslavený jedinečnou pověstí své svatosti a sám svatý Učitel jej ustanovil představeným kláštera Cisterciáckého Řádu San Pastore v italské diecézi Rieti. Poté svatý Opat deset let vedl tento Klášter a nadevše zbožnými mravy a svým Andělským chováním přetvářel mnichy sobě do péče svěřené, proslaven svatými činy a zázraky vznesl se do nebes roku spásy 1140. Byl s poctami pohřben v katedrále v Rieti a mezi věřícími je chován v nejvyšší úctě.

[Lectio3]
Zachoval se přelaskavý dopis svatého Opata Bernarda, který napsal svatému Balduinovi nedlouho poté, co byl odeslán do Itálie, v němž mimo jiné svatý Otec praví: „Stejně jako matka miluje jediného syna, tak jsem i já miloval tebe, když jsi dlel po mém boku a přilnul k mému srdci. Budu tě milovat i nadále, když už zde nejsi, aby se snad nezdálo, že jsem měl rád pouze tvou pomoc a ne tebe. Byl jsi pro mě nesmírně důležitý, a zde se snad nejvíce ukáže, jak opravdově tě miluji. Dnes bych se totiž bez tebe neobešel, kdybych se zeptal, co všechno je mé: nyní však vidíš, že pokud bych se mohl zříci své zodpovědnosti, nezáviděl bych ti, co jsi získal, avšak vrátil bych tě tam, odkud jsi byl nedávno vzat. To by bylo nade všechny dary tvého Pána.
