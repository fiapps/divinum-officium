[Officium]
sv. Gabriela, Archanděla

[Ant Vespera]
Když Zachariáš * vstoupil do chrámu Páně, zjevil se mu Anděl Gabriel, stál po pravé straně oltáře, kde se obětovalo kadidlo.
Řekl mu však Anděl: * „Neboj se, Zachariáši, neboť vyslyšena byla tvá prosba.“
Já jsem Anděl Gabriel, * jenž stojím před Bohem, a byl jsem poslám, abych s tebou mluvil.
Anděl Gabriel * promluvil k Marii a řekl: „Hle, počneš v lůně, a porodíš syna, a nazveš jeho jméno Ježíšem. 
Řekla však Maria * Andělovi: „Jak se to stane? Vždyť muže nepoznávám.“ I odpověděl Anděl Gabriel a řekl jí: „Duch svatý sestoupí v tebe, a moc Nejvyššího tě zastíní.“

[Ant Vespera] (rubrica cisterciensis)
Když Zachariáš * vstoupil do chrámu Páně, zjevil se mu Anděl Gabriel, stál po pravé straně oltáře, kde se obětovalo kadidlo.
Řekl mu však Anděl: * „Neboj se, Zachariáši, neboť vyslyšena byla tvá prosba.“
Anděl Gabriel * promluvil k Marii a řekl: „Hle, počneš v lůně, a porodíš syna, a nazveš jeho jméno Ježíšem. 
Anděl Gabriel * sestoupil k Zachariášovi, a řekl mu: „Tvá žena ti porodí syna, a nazveš jeho jméno Jan, a mnozí se z jeho Narození budou radovat. On totiž půjde před Pánem a připraví mu cestu.
Řekla však Maria * Andělovi: „Jak se to stane? Vždyť muže nepoznávám.“ I odpověděl Anděl Gabriel a řekl jí: „Duch svatý sestoupí v tebe, a moc Nejvyššího tě zastíní.“

[Responsory Vespera] (rubrica cisterciensis)
R.br. Slavně ses zjevil * Před tváří Hospodinovou.
R. Slavně ses zjevil * Před tváří Hospodinovou.
V. Proto tě nádherou oděl Hospodin.
R. Před tváří Hospodinovou.

[Hymnus Vespera]
v. Kriste, svých svatých Andělů ozdobo,
Vůdce lidského rodu i původče,
Nám do věčného nebe vystoupiti
Laskavě uděl.
_
Anděl pak silný, Gabriel, by přilét,
shůry, a zahnal zlého nepřítele,
A často v chrám tento slavný přicházel
Navštěvovat nás.
_
Nyní našeho Boha ctná Rodička
Maria, a s ní celý andělský sbor
Nám vždy pomáhá, spolu s ní i celá 
Svatých společnost.
_
To dej nám nyní Božství přeblažené
Otce, i Syna, stejně tak Svatého
Ducha, jejichž zvučí v celém širém světě
Sláva navěky. 
Amen.

[Hymnus Vespera] (rubrica cisterciensis)
@Sancti/05-08:Hymnus Laudes

[Versum 1] (rubrica cisterciensis)
V. Před Anděly zapěji tobě chválu, můj Bože.
R. Budu se ti klanět ve tvém svatém chrámě a vzývat tvé jméno.

[Ant 1]
Anděl Gabriel * se zjevil Danielovi a řekl mu: Od počátku tvých modliteb vyšlo slovo; já pak jsem přišel, abych ti to oznámil. Ty tedy věnuj pozornost slovu a pochop vidění.

[Oratio]
Bože, jenž jsi mezi ostatními Anděly vyvolil Archanděla Gabriela, aby zvěstoval tajemství Tvého vtělení: milostivě dopřej, abychom my, kdo slavíme jeho svátek na zemi, zakusili jeho přímluvu v nebesích.
$Qui vivis

[Oratio] (rubrica cisterciensis)
Bože, jenž jsi skrze svého Archanděla Gabriela zvěstoval přesvaté Panně Spasitele světa; dej, abychom jej čistou myslí počali, i s horlivým zaujetím napodobovali.
$Qui tecum

[Invit]
Králi Archandělů, Pánu, * Pojďme se poklonit.

[Ant Matutinum]
Řekl Anděl Gabriel * Danielovi: Pochop, synu člověka, že v čase konce světa se naplní to vidění. (Alleluja.);;8
Hle, Muž Gabriel, * kterého jsem spatřil ve vidění, letěl rychle a dotkl se mě v čase večerní oběti, a poučil mě.;;10
Když Gabriel * ke mně mluvil, padl jsem na zem, a on se mě dotkl a postavil mě na mé místo.;;14
V. Anděl stál u oltáře chrámu. (Alleluja.)
R. Měl zlatou kadidelnici ve své ruce. (Alleluja.)
Archanděl Gabriel * se zjevil Zachariášovi a řekl: „Tvoje žena Alžběta ti porodí syna a dáš mu jméno Jan.“ (Alleluja.);;18
A Zachariáš řekl * Andělovi: „Jak to mohu vědět? Vždyť já jsem starý a má žena také pokročila ve svém věku.“;;23
Anděl mu odpověděl: * „Já jsem Gabriel, který stojí před Bohem, a byl jsem poslán, abych k tobě mluvil a zvěstoval ti tuto radostnou zprávu.“;;33
V. Vystoupal dým kadidla před tváří Páně. (Alleluja.)
R. Z rukou Anděla. (Alleluja.)
Poslán byl * Anděl Gabriel k Panně Marii, zasnoubené Josefovi. (Alleluja);;95
Anděl Gabriel * řekl Marii: Hle, Alžběta, tvoje příbuzná, dokonce i ona počala syna ve svém stáří.;;96
Přijmi slovo, * Panno Maria, které ti bylo posláno od Pána skrze Anděla Gabriela.
;;102
V. Před Anděly budu tobě, můj Bože, zpívat chvály. (Alleluja.)
R. Budu se klanět v tvém svatém chrámu a oslavím tvé jméno. (Alleluja.)

[Lectio1]
Čtení z knihy Daniel
!Dan 9:20-23
20 Já, Daniel, když jsem ještě mluvil, modlil se, vyznával svůj hřích i hřích svého israelského lidu a předkládal svou prosbu k Hospodinu, svému Bohu, pro svatou horu svého Boha,
21 ještě jsem tedy mluvil v modlitbě, když ten muž Gabriel, kterého jsem viděl v předchozím vidění, rychle přiletěl a dotkl se mě v době večerní oběti.
22 Poučil mě a mluvil se mnou: Danieli, nyní jsem vyšel, abych ti dal plné porozumění.
23 Na začátku tvých proseb vyšlo slovo a já jsem přišel, abych ti ho sdělil, neboť jsi milý Bohu; dej tedy pozor na to slovo a pochop vidění!

[Responsory1]
R. Když se Daniel modlil a vyznával své hříchy a hříchy svého lidu: 
* Hle, Archanděl Gabriel, rychle letící, se jej dotkl v čase večerní oběti. (Alleluja.)
V. A když předkládal své prosby před tváří svého Boha. * Hle.
R. Hle, Archanděl Gabriel, rychle letící, se jej dotkl v čase večerní oběti. (Alleluja.)

[Lectio2]
!Dan 9:24-25
24 Sedmdesát týdnů je určeno tvému národu i tvému svatému městu, aby byla skončena nepravost, aby přestal hřích, odčiněna vina, aby byla přivedena věcná spravedlnost, aby se splnilo vidění a proroctví a pomazáno přesvaté.
25 Věz tedy a pochop: Od doby, kdy vyšlo slovo, aby byl znovu vybudován Jeruzalém, až do Pomazaného knížete uplyne sedm týdnů. V dvaašedesáti týdnech znovu bude vystavěno náměstí i hradební příkop za tísnivých časů.

[Responsory2]
R. Promluvil Gabriel k Danielovi a řekl: Od počátku tvých modliteb vyšlo slovo. 
* Já však jsem přišel, abych ti oznámil, že jsi Muž touhy. (Alleluja.)
V. Ty však vnímej slovo a pochop vidění. * Já.
R. Já však jsem přišel, abych ti oznámil, že jsi Muž touhy. (Alleluja.)

[Lectio3]
!Dan 9:26-27
26 Po dvaašedesáti týdnech bude zabít Pomazaný, nebude už; město i svatyni zničí, lid knížete, který přijde. Jeho koncem bude zničení a zpustošení stanovené až do konce války.
27 S mnohými uzavře pevné spojenectví v době jednoho týdne, v polovici týdne přestane oběť krvavá i nekrvavá. Pustošitel na křídlech ohavnosti, dokud se na pustošitele nevyleje stanovená zkáza!“

[Responsory3]
R. Hle, Muž Gabriel, kterého jsem viděl, rychle letící se mě dotkl v čase večerní oběti, a poučil mě slovy: 
* Danieli, nyní jsem vyšel, abych tě vyučoval, a ty abys porozuměl. (Alleluja, Alleluja.)
V. Gabrieli, dej mi porozumět tomuto vidění, a on přišel a stanul vedle místa, kde jsem stál, a řekl mi: 
R. Danieli, nyní jsem vyšel, abych tě vyučoval, a ty abys porozuměl. (Alleluja, Alleluja.)
&Gloria
R. Danieli, nyní jsem vyšel, abych tě vyučoval, a ty abys porozuměl. (Alleluja, Alleluja.)

[Lectio4]
Řeč svatého Bédy Ctihodného, Kněze
!Výklad Lukáše. 1, 11-20.
Zachariášovi se zjevil Anděl, a stál po pravé straně kadidlového oltáře. Správně se Anděl zjevuje jak v chrámu, tak u oltáře, tak i po pravé straně; neboť hlásá příchod pravého kněze, tajemství všeobecné oběti i radost nebeského daru. Neboť stejně jako levá strana často naznačuje přítomná, pravá strana zvěstuje věčná dobra. Jak se zpívá ku chvále Moudrosti: „Dlouhý věk je v její pravici, v její levici pak bohatství a sláva.“ Třesoucího se Zachariáše Anděl utěšuje, neboť tak jako je lidské slabosti vlastní být rozrušen viděním duchovní bytosti, tak je vlastní andělské dobrotě ihned utěšit smrtelníky, kteří se vyděsili z jejího vzhledu. Naproti tomu démonická krutost spočívá v tom, že koho nalezne zděšeného svou přítomností, toho vždy zachvátí ještě větší hrůzou, proti níž není lepší obrany než neochvějná víra.

[Responsory4]
R. Když Zachariáš vykonával kněžskou službu když na něj přišla řada stát před Bohem, 
* Zjevil se mu Anděl Gabriel, stojící po pravici kadidlového oltáře. (Alleluja.)
V. A když vešel do chrámu Páně, aby obětoval kadidlo podle zvyklosti svého Kněžství. 
R. Zjevil se mu Anděl Gabriel, stojící po pravici kadidlového oltáře. (Alleluja.)

[Lectio5]
Anděl, když oznamuje, že byla vyslyšena prosba, ihned slibuje narození syna Zachariášově manželce. Ne proto, že by ten, kdo vstoupil do chrámu, aby obětoval za lid, zanechal těchto proseb za lid, a mohl se modlit za narození dětí, především proto, že nikdo se nemodlí za to, co již ani nedoufá, že obdrží. Zachariáš totiž tak pevně věřil, že pro svůj pokročilý věk a neplodnost své manželky nebude mít syna, že ani Andělovi, jenž mu to přislíbil, neuvěřil. Ale slova „Tvoje úpěnlivá modlitba byla vyslyšena“ se vztahují na vykoupení lidu; a slova „Tvoje manželka ti porodí syna“ odhalují řád tohoto vykoupení, neboť syn narozený Zachariášovi měl připravit cestu Vykupiteli tohoto lidu svým kázáním. Když tedy Anděl říká, že Zachariáš byl vyslyšen, když se přimlouval za lid, ukazuje tím, jakým způsobem má být tento lid spasen a přiveden k dokonalosti – totiž skrze kázání Jana Křtitele, pokání a víru v Krista.

[Responsory5]
R. Sestoupil Anděl Gabriel, k Zachariášovi a řekl: 
* „Neboj se, neboť tvá prosba byla vyslyšena a tvá žena Alžběta ti porodí syna a dáš mu jméno Jan.“ (Alleluja.)
V. A Zachariáš byl rozrušen, když ho spatřil, a padl na něj strach. Ale Anděl mu řekl: 
R. „Neboj se, neboť tvá prosba byla vyslyšena a tvá žena Alžběta ti porodí syna a dáš mu jméno Jan.“ (Alleluja.)

[Lectio6]
Zachariáš, váhající kvůli velikosti slíbených věcí, žádá znamení, kterému by mohl uvěřit – ačkoli mu jako znamení měla postačovat samotná vize Anděla a jeho slova. Proto za svou nedůvěru snáší zasloužený trest mlčení, v němž má zároveň znamení víry, které požadoval, i trest za nevěru, který si zasloužil. Má se tím rozumět, že pokud by takové věci sliboval člověk, bylo by dovoleno beztrestně žádat znamení; ale když je slibuje Anděl, již se o nich nesluší pochybovat. A tak mu je dáno znamení, které žádal, aby ten, kdo pro svou nedůvěru mluvil, se nyní mlčením věřit naučil. Stojí za povšimnutí, že Anděl svědčí o tom, že stojí před Bohem a že byl poslán zvěstovat tuto zprávu Zachariášovi. Neboť i když Andělé přicházejí k nám, vykonávají sice své poslání navenek, avšak zároveň nikdy nepřestávají být před Bohem v kontemplaci. Proto jsou zároveň posláni i přítomni, protože ačkoli je andělský duch ohraničený, sám nejvyšší Duch, tedy Bůh, ohraničen není. Andělé jsou tak posláni, a přesto stojí před Bohem, protože ať už jsou posláni kamkoli, jejich cesta vždy probíhá v něm. — Svátek svatého archanděla Gabriela rozšířil papež Benedikt XV. na celou církev.

[Responsory6]
R. „Já jsem Gabriel, který stojí před Bohem, a byl jsem poslán, abych k tobě mluvil a zvěstoval ti tuto radostnou zprávu: 
* Hle, budeš němý a nebudeš moci mluvit až do dne, kdy se toto stane.“ (Alleluja.)
V. „Protože jsi neuvěřil mým slovům, která se naplní ve svůj čas.“ 
R. Hle, budeš němý a nebudeš moci mluvit až do dne, kdy se toto stane.“ (Alleluja.) 	
&Gloria
R. Hle, budeš němý a nebudeš moci mluvit až do dne, kdy se toto stane.“ (Alleluja.) 	

[Lectio7]
Čtení svatého Evangelia podle Lukáše
!Lukáš 1:26-38
Za onoho času byl poslán Anděl Gabriel od Boha do města galilejského, jemuž jméno Nazaret, k Panně zasnoubené Muži, jemuž jméno bylo Josef z domu Davidova, a jméno Panny je Maria. A ostatní.
_
Homilie Svatého Bernarda, Opata
!Homilie 1 na <i>Missus est.</i>, č. 2
Nemyslím si, že tento Anděl byl z těch menších, kteří často a z různých důvodů přinášeli různá poselství. Z jeho jména se to dá jasně poznat, neboť přeložené znamená „síla Boží.“ A nebyl poslán od nějaké jiné duchovní bytosti, snad vznešenější než on sám (jak bývá zvykem), ale od samotného Boha. Proto je dodáno „od Boha.“ Nebo také proto je řečeno „od Boha,“ aby bylo jasné, že Bůh svůj úradek neprozradil nikomu ze svých vznešených duchů dříve, než Panně, samozřejmě kromě Archanděla Gabriela. Ten totiž i mezi svými byl shledán natolik vznešeným, že byl hoden nosit takové jméno i obdržet tento vznešený úkol.

[Responsory7]
R. Anděl Gabriel byl poslán k Panně Marii, zasnoubené Josefovi, a Panna se polekala toho světla: 
* „Neboj se, Maria, neboť jsi nalezla milost u Pána. Hle, počneš a porodíš syna, a bude nazván Synem Nejvyššího.“ (Alleluja.)
V. Když to uslyšela, byla znepokojena jeho slovy a uvažovala, jaký by to mohl být pozdrav. A Anděl jí řekl: 
R. „Neboj se, Maria, neboť jsi nalezla milost u Pána. Hle, počneš a porodíš syna, a bude nazván Synem Nejvyššího.“ (Alleluja.)

[Lectio8]
A toto jméno odpovídá tomuto poslovi. Kdo jiný by lépe dokázal zvěstovat Boží moc, totiž Krista, než ten, koho Bůh poctil podobným jménem? Neboť co jiného je síla než moc? Avšak nehleďme na to jako neúctu a rozpor, že Pán i Posel sdílejí společné slovo ve jménu. I když jejich jméno je podobné, zajisté není podobný důvod, proč přišli na svět. Jinak je totiž Kristus nazýván silou či mocí Boží, a jinak Anděl. U Anděla je to pouze pojmenování. U Krista však též jeho podstata.

[Responsory8]
R. Raduj se, Panno Maria, ty jediná jsi zničila všechny bludy, 
* Neboť jsi uvěřila slovům Archanděla Gabriela: když jsi jako Panna porodila Bohočlověka, a po porodu jsi zůstala neposkvrněná Panna.“ (Alleluja, Alleluja.)
V. Požehnaná jsi mezi ženami a požehnaný plod života tvého.
R. Neboť jsi uvěřila slovům Archanděla Gabriela: když jsi jako Panna porodila Bohočlověka, a po porodu jsi zůstala neposkvrněná Panna.“ (Alleluja, Alleluja.)
&Gloria
R. Neboť jsi uvěřila slovům Archanděla Gabriela: když jsi jako Panna porodila Bohočlověka, a po porodu jsi zůstala neposkvrněná Panna.“ (Alleluja, Alleluja.)

[Lectio9]
Kristus je nazýván Boží mocí a tou také je. Tak jako ozbrojený silák, který v klidu hlídá svou předsíň, jak je zvyklý, avšak když přijde silnější, vlastní rukou jej v boji porazí. A takto se ze své vězeňské cely mocně vysvobodil. Anděl je opravdu nazván silou Boží, buď proto, že si takové pojmenování zasloužil jako předpoklad ke svému úkolu, když zvěstoval příchod oné Boží moci, nebo proto, aby Pannu od přirozenosti bojácnou, prostou a pravdomluvnou nevyděsil zprávou o takovém zázraku, ale svým jménem ji posílil. Což se také stalo. Pravil: „Neboj se, Maria, neboť jsi nalezla milost u Boha.“ Příhodně byl tedy pro tento úkol vybrán Gabriel, zajisté právě proto, že jej očekával takový úkol, bylo mu dáno i takové jméno. 

[Ant Laudes]
@:Ant Vespera

[Capitulum Laudes]
!Dan 9:21-22
v. Hle, Gabriel, ten muž, kterého jsem prve viděl ve vidění, spěšně přilétl a dotkl se mě v době večerní oběti, poučil mě a mluvil se mnou takto: „Danieli, nyní jsem vyšel, abych tě poučil, a ty abys pochopil.“
$Deo gratias

[Hymnus Laudes]
v. Upokoj, Kriste, služníčky, 
Jimž Otcovo Slitování
Před soudem tvojí milosti 
Zastánce, Panna, vyžádá.
_
Nám pomáhej, Archanděle, 
Sílu Boží jenž znamenáš;
Posiluj všechny trpící,
A uděl útěchu smutnícím.
_
A vy, blažené zástupy,
Rozdělené v devět kruhů,
Staré spolu s přítomnými,
I nové spouště zažeňte.
_
Odstraňte národ nevěrný
Z končin našich věřících,
By jeden Pastýř v jediném
Ovčíně vládnul nám i všem.
_
Bohu Otci sláva buď,
I Synu Otce jednomu,
Svatému též Těšiteli,
Na všechny věky věčnému.
Amen.

[Ant 2]
Anděl Gabriel * sestoupil k Zachariášovi, a řekl mu: „Tvá žena ti porodí syna, a nazveš jeho jméno Jan, a mnozí se z jeho Narození budou radovat. On totiž půjde před Pánem a připraví mu cestu. (Alleluja.)

[Ant 2] (rubrica cisterciensis)
Já jsem Gabriel, * jenž stojím před Bohem; a poslán jsem byl mluvit k tobě, a přinést ti tuto radostnou zvěst.

[Lectio Prima]
!Dan 9:25
v. Věz tedy a pochop: Od doby, kdy vyšlo slovo, aby byl znovu vystavěn Jerusalém, až do Pomazaného Knížete uplyne sedm týdnů. A bude ještě dalších dvaašedesát týdnů.

[Capitulum Sexta]
!Dan 9:23-24
v. A já jsem přišel, abych ti ho sdělil, neboť jsi milý Bohu; Sedmdesát týdnů je určeno, aby byla skončena nepravost, a aby se splnilo vidění a proroctví a pomazán byl svatý všech svatých.
$Deo gratias

[Ant 3]
Archanděl Gabriel * řekl Panně Marii: „u Boha nebude nic nemožné, tedy  žádné slovo.“ Řekla pak Maria: „Hle, jsem Služebnice Páně, staniž se mi podle tvého slova.“ A Anděl od ní odešel. (Alleluja.)

[Responsory TertiaM] (rubrica cisterciensis)
V. Anděl stál u oltáře chrámu.
R. Měl zlatou kadidelnici ve své ruce.

[Responsory SextaM] (rubrica cisterciensis)
V. Vystoupal dým kadidla před tváří Páně. 
R. Z rukou Anděla.

[Responsory NonaM] (rubrica cisterciensis)
V. Před Anděly budu tobě, můj Bože, zpívat chvály.
R. Budu se klanět v tvém svatém chrámu a oslavím tvé jméno.