[Officium]
sv. Ondřeje, Apoštola

[Ant Vespera] (rubrica cisterciensis)
Zamiloval si * Pán Ondřeje ve vůni svatosti, alleluja.
Dva dny ještě žil, * když visel na kříži pro jméno Kristovo svatý Ondřej, a vyučoval lid.
Nedovol, Pane, * abych od tebe byl oddělen, čas je, aby mé tělo bylo poručeno zemi.
Maximílla, Kristu milá, * vzala tělo Apoštolovo, a na krásném místě jej nabalzamované pohřbila.
Ty, kteří pronásledovali spravedlivého, * jsi uvrhl, Pane, do podsvětí, a na dřevě kříže jsi byl spravedlivému vůdcem.

[Ant 1]
Jeden ze dvou <i>Učedníků</i>, * kteří následovali Pána, byl Ondřej, bratr Šimona Petra, alleluja.

[Ant 1] (rubrica cisterciensis)
Když Ježíš kráčel * podél Galilejského jezera, uviděl Petra a Ondřeje, jeho bratra, a řekl jim: Pojďte za mnou, učiním z vás rybáře lidí; a oni zanechali sítě i loďku, následovali jej.

[Oratio]
Velebnost tvou, Pane, snažně prosíme, aby jako se svatý Ondřej Apoštol stal učitelem a vůdcem tvé Církve, tak také byl u tebe stálým přímluvcem naším.
$Per Dominum

[Capitulum Laudes]
!Řím 10:10-11
v. Bratři: Víra v srdci vede ke spravedlnosti, vyznání ústy vede ke spáse. Písmo přece říká: 'Žádný, kdo v něho věří, nebude zklamán.'
$Deo gratias

[Ant 2]
Zachovej nám * muže spravedlivého, navrať nám muže svatého; nezabíjej muže Bohu milého, spravedlivého, mírného a zbožného.

[Lectio Prima]
!Řím 10:16-18
v. Isaiáš přece praví: 'Pane, kdo uvěřil tomu, co jsme hlásali?' Víra je tedy z hlásání, hlásání pak se děje slovem o Kristu. Ale ptáme se: Neslyšeli snad o tom? Ale ano! 'Všude na zemi pronikl jejich hlas, až na konec světa jejich slova.'

[Capitulum Sexta]
!Řím 10:12-13
v. Není totiž žádný rozdíl mezi Židem a Pohanem; všichni přece mají jednoho a téhož Pána a ten je bohatě štědrý ke všem, kdo ho vzývají. Vždyť každý, kdo bude vzývat jméno Páně, bude spasen.
$Deo gratias

[Ant 3]
Když došel * svatý Ondřej na místo, kde byl připraven kříž, zvolal a řekl: Ó dobrý kříži, dávno vytoužený, a již toužící duši připravený; s jistotou a radostí přicházím k tobě, tedy i ty mě s radostí přijmi jako učedníka toho, kdo na tobě visel.