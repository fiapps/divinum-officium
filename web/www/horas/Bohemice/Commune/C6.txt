[Officium]
Commune Unius Virginis et Martyris

[Missa]
Loquebar

[Comment]
# V den panny-mučednice
Svaté panenství, jež kráčí neposkvrněno cestou životní jest neohrožené vzhledem k lidem a pokorné vzhledem k Bohu. Kromě lásky k Bohu nemůže čistotu nic přemoci; třebas na výsost něžná, jest přece úžasně silná!

[Ant Vespera]
This is one of the wise virgins, * one chosen out of the number of the careful.;;109
This is one of the wise virgins, * whom the Lord found watching.;;112
This, is one which hath not known the sinful bed, * she shall have fruit in the visitation of holy souls.;;121
Come, O my chosen one, * and I will establish My throne in thee.;;126
She is beautiful * among the daughters of Jerusalem.;;147

[Hymnus Vespera]
v. Ježíši, panen koruno,
v té Matce z Ducha počatý,
jež po porodu pannou jest,
nás vyslyš, snažně prosící.
_
Jenž stádce paseš v liliích,
obklopen panen zástupy,
nevěsty zdobě slávou svou,
nevěstám jsa teď odměnou.
_
Ať kamkoliv kráčíš,panny
Tě provázejí chválami
zpěv provanuvše, šťastně jdou
a hymny sladké skládají.
_
Ó prosíme Tě, štědřeji
nám v smyslech rozněť blaženost,
ať nepoznáme nikdy již
zlé Ničitelky trýznění.
_
Chvála, čest, síla a sláva,
Bohu Otci i Synovi
Svatému též Utěšiteli,
Na věčné věky budoucí.
Amen. 

[Versum 1]
V. Ve své zdobnosti a kráse.
R. Pohlédni, s nadějí přistup, a kraluj.

[Ant 1]
Přistup, Nevěsto Kristova, * a  přijmi korunu, kterou Ti Bůh připravil navěky.

[Oratio]
Bože, jenž jsi mezi ostatními zázraky své moci také slabému pohlaví propůjčil vítězství Mučedníků, popřej milostivě, abychom, když slavíme narozeniny pro nebe svaté N., tvé Panny a Mučednice, podle jejího příkladu k tobě spěli. 
$Per Dominum

[Invit]
Králi Panen, Hospodinu, * Pojďte se poklonit.

[Hymnus Matutinum]
v. Synáčku Panny, Matky, Stvořiteli,
jenž z Panny přišels na svět hříchem stmělý;
slavíme písní panny triumf skvělý
ze smrti vzešlý.
_
Blažena dvojí palmou panna milá,
jež nad svým vždycky tělem zvítězila,
řízením Božím svého pokořila
svou smrtí vraha.
_
Ona i na smrt a mnohá mučení
kráčela mužně ve svatém nadšení,
prolitá krev jí, když opouští zemi
otvírá nebe.
_
Na její prosby, Bože trojjediný,
rač odpustit nám všechny naše viny,
ať z hrudi čisté zpěvy zvroucnělými
pějem ti slávu.
_
Ať Boha Otce, také Syna jeho,
i tebe, Ducha, stejně nadšeného
zpěvu ať ohlas, Boha jediného,
na věky slaví.
Amen.

[Ant Matutinum]
Ó jak krásné * je čisté pokolení s jasností!;;8
Před ložem * této Panny zpívejte nám líbezné písně z divadla.;;18
Navrať se, * navrať se, Šulamítko; navrať se, abychom tě spatřili.;;23
Ve své zdobnosti * a kráse pohleď, šťastně vyjdi a kraluj.;;44
Bůh jí pomůže * svou tváří: Bůh je v jejím nitru, nezakolísá.;;45
Mnohé vody * nedokázaly uhasit lásku.;;47
Jsem černá, * ale krásná, dcery jerusalémské; proto si mě Král zamiloval a uvedl mě do své komnaty.;;95
Táhni mě za sebou, * poběžíme ve vůni tvých mastí: tvé jméno je jako rozlitý vonný olej.;;96
Přijď, Nevěsto Kristova, * přijmi korunu, kterou ti Pán připravil na věčnost.;;97

[Nocturn 2 Versum]
V. Bůh jí pomůže úsměvem své tváře.
R. Bůh s ní bude, a nikdy nezakolísá.

[Nocturn 3 Versum]
V. Vyvolil si ji Bůh, již dávno si ji vyvolil.
R. Ve svém stánku jí učinil příbytek.

[Lectio1]
Čtení z prvního listu svatého Apoštola Pavla Korinťanům
!1 Kor 7:25-31
25 O pannách mi Pán nedal žádný příkaz. Ale dávám radu, protože jsem dosáhl od milosrdného Pána toho, že se mi může věřit.
26 Myslím tedy, že je to dobré pro nynější strasti ‒ ano, je to pro člověka dobré, aby zůstal tak, jak je.
27 Jsi vázán k manželce? Nevyhledávej rozluku. Jsi svobodný? Nehledej si ženu.
28 Ale i když se oženíš, nehřešíš, a vdá-li se některé děvče, nehřeší. Takoví lidé však budou mít tělesná trápení, a toho bych vás chtěl ušetřit.
29 Ale říkám, bratři, toto: Čas je krátký. Proto ti, kdo mají manželku, ať žijí, jako by ji neměli,
30 a ti, kdo pláčou, jako by neplakali, a ti, kdo se radují, jako by se neradovali, a ti, kdo kupují, jako by jim nemělo zůstat nic,
31 a ti, kdo užívají tohoto světa, jako by ho nevyužívali, neboť tento viditelný svět pomíjí.

[Responsory1]
R. Přijď, Nevěsto Kristova, přijmi korunu, kterou ti Bůh připravil navěky; pro lásku k němu jsi prolila svou krev,
* A s Anděly vstoupila do ráje.
V. Přistup, má vyvolená, a ustanovím v tobě svůj trůn, neboť zatoužil Král po tvé kráse.
R. A s Anděly vstoupila do ráje.

[Lectio2]
!1 Kor 7:32-35
32 Rád bych, abyste byli bez starostí. Kdo nemá manželku, stará se o věci Páně, jak by se líbil Pánu.
33 Ale kdo je ženatý, stará se o věci světské, jak by se líbil manželce, a je rozdělen. 
34 A žena nevdaná a panna se stará o věci Páně, aby byla svatá na těle i na duši. Ale když se provdá, stará se o věci světské, jak by se líbila muži.
35 To však říkám ve vašem zájmu, ne abych na vás hodil smyčku, ale abych vás vedl k počestnosti a k nerušené oddanosti Pánu.

[Responsory2]
R. Milost je rozlita na tvých rtech, 
* Proto ti Bůh požehnal navěky.
V. Ve své zdobnosti a kráse pohleď, šťastně vyjdi a kraluj.
R. Proto ti Bůh požehnal navěky.

[Lectio3]
!1 Kor 7:36-40
36 Jestliže se však někdo domnívá, že se nechová vůči své dceři čestně, když ji tak nechá stárnout, a cítí to jako povinnost, ať udělá, co se mu zdá dobré. Nedopustí se tím hříchu, ať se jen vezmou.
37 Kdo je však uvnitř pevný a nic ho nenutí, ale může jednat podle vlastní vůle a na tom se ustanovil, že ji nechá jako pannu, dobře udělá.
38 Zkrátka: kdo svou svobodnou dceru provdá, dělá dobře. Kdo ji však neprovdá, dělá lépe.
39 Žena je vázána po tu dobu, pokud je živ její muž. Když jí však muž umře, je volná a může se vdát, za koho chce, ovšem jen v Pánu.
40 Bude však šťastnější, zůstane-li tak, jak je. To je moje rada; domnívám se, že i já mám Božího Ducha.

[Responsory3]
R. Ve své zdobnosti a kráse;
* Pohleď, šťastně vyjdi a kraluj.
V. Milost je rozlita na tvých rtech, proto ti Bůh požehnal navěky.
R. Pohleď, šťastně vyjdi a kraluj.
&Gloria
R. Pohleď, šťastně vyjdi a kraluj.

[Lectio4]
Řeč svatého Ambrože Biskupa.
!Kniha 1. o Pannách.
Dnes se pro nebe narodila Panna, láska k neporušenosti nás tedy zve, abychom řekli pár slov o panenství; aby se nezdálo, pokud je jen tak přejdeme, že zamlčíme jeho hlavní ctnost. Panenství není chvályhodné proto, že se nachází u Mučedníků, ale proto, že samo Mučedníky vytváří.  Kdo je totiž dokáže pochopit svým lidským rozumem, když je ani příroda nezahrnula do svých zákonů? A kdo přirozeně dokáže přijmout to, co je nad rámec přirozenosti? Z nebe získala to, podle čeho pak žila i na zemi. A to, že si hledala způsob života z nebe, nezůstalo bez zásluhy, neboť si v nebi našla Ženicha.

[Responsory4]
R. Pro pravdu, a mírnost, a spravedlnost;
* A tvá pravice tě podivuhodně povede.
V. Ve své zdobnosti a kráse pohleď, šťastně vyjdi a kraluj.
R. A tvá pravice tě podivuhodně povede.

[Lectio5]
Tato oblaka, povětří, Anděly i hvězdy překročila, a Slovo Boží v samotném lůně Otcově nalezla, a otevřela mu celé srdce. Neboť kdo by se zřekl takového dobra, které ona nalezla? Vylitá mast je totiž tvé jméno, a proto si tě dívenky zamilovaly, a přitáhly si tě (Pís. 1, 3.). Dále, není to můj výrok, ale řekl to sám Pán, že ti, kteří se nežení ani nevdávají, budou jako Andělé Boží v nebi (Mat. 22, 30.). Nikdo se tedy nesmí divit, že jsou přirovnávány k Andělům, když se spojují s Pánem Andělů.

[Responsory5]
R. Zamilovala sis spravedlnost a v nenávisti máš nepravost;
* Proto tě Bůh, tvůj Bůh, pomazal olejem radosti.
V. Pro pravdu, a mírnost, a spravedlnost.
R. Proto tě Bůh, tvůj Bůh, pomazal olejem radosti.

[Lectio6]
Kdo tedy popírá, že tento život plyne z nebe, a že jej nenajdeme snadno na zemi, pouze poté, co Bůh sestoupil do tohoto pozemského těla? Tehdy Panna počala ve svém lůně, a Slovo se stalo tělem, aby se Bůh stal tělem. Někdo by mohl říct: Ale i Eliáš byl shledán, že v něm nebylo touhy po žádném tělesném spojení. Proto byl tedy vzat do nebe; proto se s Pánem zjeví ve slávě; proto má přijít jako předchůdce a zvěstovat druhý příchod Páně.	

[Responsory6]
R. Přivádět budou Králi panny i po ní, její sestry;
* Přivádět je budou v radosti a jásotu.
V. Ve své zdobnosti a kráse pohleď, šťastně vyjdi a kraluj.
R. Přivádět je budou v radosti a jásotu.
&Gloria
R. Přivádět je budou v radosti a jásotu.

[Lectio7]
Čtení svatého Evangelia podle Matouše.
!Mat 25:1
Za onoho času řekl Ježíš učedníkům svým toto podobenství: „Podobné bude království nebeské deseti pannám, jež vzaly své lampy a vyšly naproti ženichovi a nevěstě.“ A ostatní.
_
Homilie svatého Řehoře Papeže.
!Homilie 12. na Evangelia.
Nejdražší bratři, často vám připomínám, abyste se vyhýbali zlým skutkům a vyvarovali se nečistoty tohoto světa. Ale k dnešnímu čtení svatého Evangelia musím říci, abyste i na dobré skutky, které konáte, patřili s velkou obezřetností, abyste za to, co děláte správně, nevyžadovali lidskou přízeň či odměnu, aby se k vám nevkradla dychtivost po chvále, a to, co se  ukazuje navenek, vás uvnitř nezbavilo odměny. Pohleďme, Spasitel tedy mluví o deseti pannách. Říká, že všechny jsou panny, a přece nejsou všechny vpuštěny dovnitř branou blaženosti. Některé z nich totiž, i když za své panenství očividně baží po slávě, však ve svých nádobách nechtěly mít olej.

[Responsory7]
R. Tato je Panna moudrá, již Hospodin nalezl bdící; jež sebrala svítilnu a vzala s sebou i olej.
* A když přicházel Pán, vešla s ním na svatbu.
V. Uprostřed noci se strhl křik: Hle, ženich přichází, vyjděte mu naproti.
R. A když přicházel Pán, vešla s ním na svatbu.

[Lectio8]
Nejdříve se tedy musíme zeptat, co je vlastně to království nebeské, neboli proč je přirovnáváno k deseti pannám, které jsou nazvány pannami moudrými i pošetilými. Pokud totiž o nebeském království platí, že do něj nevstoupí nic nesvatého, proč se o něm říká, že je podobné i pošetilým pannám? Měli bychom však vědět, že v Písmu svatém se pod pojmem království nebeského často míní Církev dnešních dnů. O tom Pán mluví na jiném místě: „Syn člověka pošle své Anděly, a ti z jeho království odeberou každé pohoršení.“ V onom nebeském království blaženosti, v němž vládne nejvyšší pokoj,  totiž nelze najít žádná pohoršení, která by se dala odebrat.

[Responsory8]
R. At midnight there was a cry made:
* Behold, the Bridegroom cometh, go ye out to meet him.
V. Trim your lamps, O ye wise virgins.
R. Behold, the Bridegroom cometh, go ye out to meet him.
&Gloria
R. Behold, the Bridegroom cometh, go ye out to meet him.

[Lectio9]
Každý z nás má pět tělesných smyslů. Když se tento počet pět zdvojí, dostaneme číslo deset. A protože zástupy věřících se skládají z obou pohlaví, Církev svatá je připodobněna k deseti pannám. V ní jsou totiž zatím promícháni špatní s dobrými, zavržení s vyvolenými, takže se správně říká, že Církev je podobna pannám moudrým i pošetilým. Neboť jsou mnozí, kdo žijí v zdrženlivosti, kteří se střeží vnějších žádostí a jsou uchváceni nadějí k vnitřním věcem; umrtvují tělo a celou touhou vzdychají po nebeské vlasti, touží po věčných odměnách, a nechtějí za své námahy přijímat lidskou chválu. Ti totiž nehledají svou slávu v ústech lidí, ale skrývají ji ve svém svědomí. A jsou také mnozí, kdo sice trýzní tělo postem, ale právě z té své zdrženlivosti hledají lidskou přízeň.
&teDeum

[Capitulum Laudes]
!2 Kor 10:17-18
v. Bratři, kdo se chlubí, ať se chlubí v Pánu. Není totiž osvědčen ten, kdo doporučí sám sebe, nýbrž ten, koho doporučí Bůh.
$Deo gratias

[Versum 2]
V. Milost se rozlila na tvých rtech. 
R. Proto ti Bůh požehnal navěky.

[Ant 2]
Království nebeské je podobné * člověku obchodníku, který hledá krásné perly; a když najde jednu cennou, dá vše, co má, a koupí ji.

[Lectio Prima]
!Sir 51:13-14
v. Pane, můj Bože, pozdvihl jsi ze země můj příbytek, a prosila jsem, aby smrt odešla. Vzývala jsem Hospodina, Otce mého Pána, aby mě neopouštěl v den mého ponížení, a v čase pyšných mě nezanechal bez pomoci.

[Responsory Breve Tertia]
R.br. Ve své zdobnosti * a své kráse.
R. Ve své zdobnosti * a své kráse.
V. Pohlédni, s nadějí přistup, a kraluj.
R. A své kráse.
&Gloria
R. Ve své zdobnosti * a své kráse.

[Capitulum Sexta]
!2 Kor 11:2
v. Mám vás totiž tak žárlivě rád jako Bůh. Já jsem přece připravil vaše zasnoubení jedinému muži a musím vás představit Kristu jako čistou pannu.
$Deo gratias

[Responsory Breve Sexta]
R.br. Bůh jí pomůže * úsměvem své tváře.
R. Bůh jí pomůže * úsměvem své tváře.
V. Bůh s ní bude, a nikdy nezakolísá.
R. Úsměvem své tváře.
&Gloria
R. Bůh jí pomůže * úsměvem své tváře.

[Responsory Breve Nona]
R.br. God hath chosen her, * and fore-chosen her.
R. God hath chosen her, * and fore-chosen her.
V. He hath made her to dwell in His tabernacle.
R. And fore-chosen her.
&Gloria
R. God hath chosen her, * and fore-chosen her.

[Lectio1 in 2 loco]
Z knihy Sírachovcovy
!Sir 51:1-7
1 Chci ti poděkovat, Pane, králi, chválit tě, Bože, můj Spasiteli.
2 Chci velebit tvé jméno, neboť ses stal mým ochráncem a pomocníkem.
3 A vysvobodil jsi mé tělo ze zkázy, z léčky pomlouvačného jazyka, ze rtů, které vymýšlejí lež. Před mými protivníky ses mě zastal.
4 A vysvobodil jsi mě podle hojnosti svého slitování a pro slávu svého jména ze zubů těch, kdo mě chtěli pozřít; 
5 Z rukou těch, kdo mi ukládali o život, z mnoha soužení, která jsem zažil;
6 Z plamene, který mě kol dokola dusil, ze středu ohně, který jsem nezapálil;
7 Z hlubokého lůna podsvětí, z nečistého jazyka a lživých řečí, od krále nespravedlivého, a od pomlouvačného jazyka.

[Lectio2 in 2 loco]
!Sir 51:8-12
8 Má duše bude až do smrti velebit Hospodina; 
9 Avšak můj život se přiblížil hlubinám podsvětí. 
10 Obklíčili mne odevšad, a nebyl, kdo by mi pomohl. Doufal jsem v pomoc lidí, ale nepřišla.
11 Rozpomněla jsem se na tvé milosrdenství, Hospodine, a tvé skutky, které jsou od věků. 
12 Neboť vysvobozuješ ty, kteří v tebe doufají, Hospodine, a osvobozuješ je z rukou pohanů.

[Lectio3 in 2 loco]
!Sir 51:13-17
13 Pozdvihl jsi nad zemi mé přebývání, a smrt aby mne minula, jsem prosila.
14 Vzývala jsem Boha, Otce mého Pána, aby mne neopouštěl v den mého soužení, a v čase pyšných mě nenechal bez pomoci.
15 Chválit budu jméno tvé ustavičně, budu je oslavovat v díkůvzdání, že má prosba byla vyslyšena.
16 Neb jsi mne vysvobodil ze záhuby, vytrhl jsi mne ze zlovolných časů;
17 Proto tě budu vyznávat a chválu tobě vzdávat, a dobrořečit budu jménu Hospodinovu.

[Lectio4 in 2 loco]
Z knihy svatého Cypriána Biskupa a Mučedníka o kázni a chování Panen.
!5. čtení. Svazek 2.
Nyní u nás přišla řeč na Panny. Oč vznešenější je jejich sláva, o to větší jsou však i starosti. Panny jsou jako květ na kmeni Církve, krásná ozdoba duchovní milosti, radostné nadání, dokonalé a neporušené dílo chvály a úcty, Boží obraz, který jest odpovědí na svatost Páně, ta slavnější část stádce Kristova. V pannách se raduje a mnohem více rozkvétá slavná plodnost matky Církve: čím více totiž hojné panenství roste v počtu, tím více se rozmnoží i radost matky. K nim tedy nyní mluvím, povzbuzuji je spíše láskou než rozkazy, ne proto, že ač jsem si plně vědom toho, že jako ten poslední, nejmenší a nejponíženejší, bych k tomu snad měl co dodat, ale proto, že v obezřetnosti, která hraničí se starostlivou péčí, se pak více bojím ďábelské nákazy.

[Lectio5 in 2 loco]
Tato starostlivá péče však rozhodně není zbytečná ani to není marný strach, neboť střeží životodárné příkazy Páně, aby ty, jež se zasvětily Kristu, zřekly se tělesné žádostivosti, a tělem i duchem se zaslíbily Bohu, mohly završit své dílo již tak předurčené k veliké odměně. Již se nesnaží zdobit ani zalíbit komukoliv jinému než Pánu, od nějž očekávají odměnu za své panenství, neboť pravil: „Všichni má slova nepochopí, pouze ti, kterým to bylo dáno.“ Neboť jsou eunuchové, kteří se tak narodili z lůna matky; a jsou eunuchové, kteří byli takovými učiněni lidmi; a jsou eunuchové, kteří sami sebe učinili eunuchy pro nebeské království.


[Lectio6 in 2 loco]
Znovu je pak touto Andělovou řečí ukázán dar zdrženlivosti, kázáno panenství. Toto jsou ti, kdo se neposkvrnili se ženami: neboť zůstali panici. Tito jsou ti, kdo následují Beránka, kamkoli jde. Pán totiž neslíbil milost zdrženlivosti pouze mužům, od nichž by se pak dostala k ženám. Nýbrž proto, že žena je součástí muže, a z něj byla vzata a utvořena, téměř vždy Bůh v Písmu mluví k prvnímu člověku, že jsou to dva v jednom těle, a když je řeč o muži, rozumí se tím vždy i žena. Neboť pokud následujeme Krista zdrženlivostí a panenství nás přivede do království Božího, co je pro takové lidi pozemská péče a ozdoby? Zatímco se totiž snaží zalíbit lidem, urážejí Boha.


[Lectio7 in 3 loco]
Čtení svatého Evangelia podle Matouše.
!Mat 19:3-12
Za onoho času přistoupili k Ježíšovi Fariseové, pokoušeli jej a říkali: „Je dovoleno člověku propustit svou manželku z jakékoliv příčiny?“ A ostatní.
_
Homilie svatého Jana Zlatoústého.
!Homilie 63. na Matouše.
Našemu Pánu se zdálo příliš náročné nás vybízet k panenskému životu, takže se nás snaží od nutnosti zákona o nerozlučnosti manželství přivést k touze po panenství. Potom, aby ukázal, že je to možné, praví: „Existují lidé neschopní k manželství, kteří takto již vyšli z mateřského lůna; a jsou lidé, kteří nežijí v manželství, neboť je takovými učinili lidé. Jsou však i lidé, kteří nežijí v manželství, neboť se jej sami zřekli pro nebeské království. Těmito slovy je Pán nepřímo naváděl, aby si zvolili život v čistotě, navíc ukazuje, že tato ctnost je opravdu možná.

[Lectio8 in 3 loco]
Těmito slovy to totiž krátce nato potvrzuje: „Představ si, kdybys byl takový od přirozenosti, nebo jsi utrpěl nespravedlnost od lidí. Co bys pak udělal, kdyby ses vyhýbal tomuto potěšení, a přitom žádnou odměnu nezískal?“ Nyní tedy vzdávej Bohu díky, protože spolu s odměnou získáš i korunu panictví, zatímco oni zůstanou bez koruny a bez odměny. Na mou věru, nejen spolu s ní, ale mnohem snáze. Jednak proto, že budeš povzbuzován nadějí a pocitem dobře vykonaného díla, jednak proto, že nebudeš zmítán tak velikými vlnami žádostivosti.

[Lectio9 in 3 loco]
Když tedy o oněch neženatých Pán řekl, že pokud nejsou zdrženliví i ve své mysli, zbytečně a bez užitku tak činí, a to i o těch, kteří jsou zdrženliví, aby dosáhli království nebeského, ještě potom dodal: „Kdo může pochopit, pochop,“ aby tím učinil lákavějším to, co představil jako důležité, avšak ve své nevýslovné laskavosti nechtěl tuto záležitost ustanovit v nevyhnutelnost zákona. Tím, že toto řekl, však ukázal, že je to ještě více možné, neboť svobodnou volbou posílil lákavost této volby.	
&teDeum

[Introitus]
!Ž 118,46-47
v. Mluvila jsem o svědectvích tvých před králi a nebyla jsem zahanbena; a budu rozjímati o přikázáních tvých, která miluji velice. (Aleluja, aleluja.)
!Ž 118,1
Blaze těm, kdož kráčejí neposkvrněni, kteří chodí v zákoně Páně.
&Gloria
v. Mluvila jsem o svědectvích tvých před králi a nebyla jsem zahanbena; a budu rozjímati o přikázáních tvých, která miluji velice. (Aleluja, aleluja.)

[Oratio] (ad missam)
Bože, jenž jsi mezi ostatními zázraky své moci také slabému pohlaví vítězství mučedníků propůjčil, popřej milostivě, abychom svaté N., panny a mučednice tvé, narozeniny slavíce, podle jejího příkladu k tobě spěli.
$Per Dominum

[Lectio]
Čtení z knihy Sirachovcovy
!Sir 51,1-8; 51,12
!Svatá Panna nemusí se báti úkladů a bolesti, které ji připravuje svět, neboť Bůh stojí po jejím boku a vysvobodí ji ze všech zkoušek. Svět myslel, že ji zničil, když zmučil její tělo, zatímco její duše s radostí spěchá do náruče Boží!
Oslavovati budu tě, Pane, Králi, chválit tě, Boha, Spasitela svého. Oslavovat budu jméno tvoje, že jsi byl pomocník a ochránce můj. Vysvobodils tělo mé ze záhuby, z osidla jazyka nešlechetného, a od rtů těch, kteří páchají lež; proti mým nepřátelům zastal ses mne. Dle množství slitování jména svého zbavils mne dravců řvoucích po kořisti, rukou těch, kdož mi o život ukládali, nesčetných soužení, která mne obklíčila, plamene, který mne vůkol tísnivě dusil, z ohně, kterého já jsem nepodpálila; hlubokých útrop pekla a od jazyka zprzněného, řečí lživých před bezbožným králem, ano, jazyka nespravedlivého. Chváliti bude až do smrti Pána má duše. Neboť vytrhuješ toho, kdo v tebe doufá, a z rukou národů jej vysvobozuješ, Hospodine, Bože náš!

[Graduale]
!Ž 44,8
Milovala jsi spravedlnost a nenáviděla jsi nepravosti.
V. Proto pomazal tě Bůh, Bůh tvůj, olejem radosti.
Aleluja, aleluja.
!Ž 44,15; 44,16
V. Panny přivádějí se s ní ke Králi, družky její přivádějí se k tobě za jásotu. Ale1uja.

[GradualeP]
Aleluja, aleluja.
!Ž 44,15; 44,16
V. Panny přivádějí se s ní ke Králi, družky její přivádějí se k tobě za jásotu. Ale1uja.
!Ž 44,5
V. Ve spanilosti své a kráse své povstaň, šťastně pokračuj a vládní. Aleluja.

[Tractus]
!Ž 44,8
Milovala jsi spravedlnost a nenáviděla jsi nepravosti.
V. Proto pomazal tě Bůh, Bůh tvůj, olejem radosti.
_
!Tractus  
Pojď, nevěsto Kristova, vezmi korunu, kterou tobě Pán připravil na věky, pro jehož lásku jsi krev svou vylila.
!Ž 44,8; 44,5
Milovala jsi spravedlnost a nenáviděla jsi nepravosti, proto pomazal tě Bůh, Bůh tvůj, olejem radosti před družkami tvými.
V. Ve spanilosti své a kráse své povstaň, šťastně pokračuj a vládní.

[Evangelium]
Slova ++ sv. Evangelia podle Matouše.
!Mt 25,1-13
!Na tomto světě nemáme kdy odpočívat v duchovním životě, neboť Ženich našich duší může tu chvíli přijíti a žádati od nás, bychom byli na něho připravení.
Za onoho času Pán Ježíš řekl učedníkům svým podobenství toto: „Podobno bude království nebeské desíti pannám, které vzavše lampy své, vyšly naproti ženichovi a nevěstě. Pět z nich bylo pošetilých a pět opatrných; neboť pošetilé vzavše lampy své, nevzaly s sebou oleje, opatrné však vzaly spolu s lampami také olej ve svých nádobách. Když ženich prodléval, zdřímly všecky a usnuly. O půlnoci však nastal křik: ,Aj, ženich přichází; vyjděte mu naproti.“ Tu vstaly všecky panny ty a upravily lampy své. Pošetilé pak řekly opatrným: ,Dejte nám z oleje svého, neboť naše lampy hasnou.‘ Opatrně odpověděly řkouce: ,Nikoli; nedostalo by se nám ani vám; jděte raději ku prodavačům a kupte sobě. Když pak šly nakoupit, přišel ženich, a ty, které byly pohotově, vešly s ním na svatbu; i uzavřeny jsou dveře. Později přišly také ostatní panny řkouce: ,Pane, Pane, otevři nám‘ Ale on odpověděv řekl: ,Amen pravím vám, neznám vás.‘ Bděte tedy, neboť nevíte dne ani hodiny.“

[Offertorium]
!Ž 44,15; 44,16
Panny přivádějí se s ní ke Králi, družky její přivádějí se k tobě za jásotu a radosti; uvádějí se do svatyně Krále Pána. (Aleluja.)

[Secreta]
Přijmi, Pane, dary, které ti o slavnosti svaté N., panny a mučednice tvé, přinášíme,jejíž ochranou doufáme dojíti spásy.
$Per Dominum

[Communio]
!Ž 118,78; 118,80
Zahanbeni buďtež pyšní, protože neprávem mi křivdili; já pak ve přikázáních tvých cvičím se, ve tvých ustanoveních, abych nebyla zahanbena. (Aleluja.)

[Postcommunio]
Nechť nám jsou nápomocna, Pane, přijatá tajemství a na přímluvu svaté N., panny a mučednice tvé, ať učiní, bychom z ustavičné záštity těšiti se mohli.
$Per Dominum
