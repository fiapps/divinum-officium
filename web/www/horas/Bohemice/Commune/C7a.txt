[Officium]
Commune non Virginum non Martyrum

[Missa]
Cognovi

[Comment]
# V den svaté ženy, která nebyla mučednicí
Bázeň Boží a čistota srdce jsou znaky svaté a krásné ženy. Pevná, vroucí víra a osvědčená pokora jsou její silou.

[Oratio]
Vyslyš nás, Bože, náš Spasiteli, abychom tak, jako se radujeme ze slavnosti Svaté N., byli též zušlechťováni citem vroucí zbožnosti.
$Per Dominum

[Lectio1]
Ze Šalamounových Přísloví
!Přís. 31:10-17
10 Řádnou ženu, kdo ji najde? Má daleko větší cenu než perly.
11 Srdce jejího manžela na ni spoléhá, o zisk nemá nouzi.
12 Přináší mu jen prospěch, nikdy škodu po všechny dny svého života.
13 Shání vlnu a len, pracuje radostnou rukou.
14 Je jako obchodní koráb, zdaleka přiváží pokrm.
15 Ještě za noci vstává, připravuje jídlo své rodině, stravu svým služkám.
16 Obhlíží pole a získá ho, z výtěžku svých rukou sází vinici.
17 Statečností si opásává boky a svoje ramena tuží.

[Lectio2]
!Přís. 31:18-24
18 Pociťuje, že její snaha je výnosná, v noci jí nehasne lampa.
19 Svýma rukama sahá po kužel i, její prsty se chápou vřetena.
20 Svou dlaň otvírá ubožákovi, své rámě nabízí chudákovi.
21 Nebojí se o svůj dům, když sněží, vždyť dvojmo jsou oblečeni všichni z jejího domu.
22 Zhotovuje si přikrývky, oděna je v kment a purpur.
23 Její manžel je u brány ve vážnosti, když zasedá s předními muži města.
24 Tká a prodává jemná roucha, opasky dodává kupci.

[Lectio3]
!Přís. 31:25-31
25 Zdobí se silou a vážností, s úsměvem hledí vstříc budoucnosti.
26 V moudrosti otvírá svoje ústa, na jazyku má laskavé poučení.
27 Bdí nad chováním své rodiny, v zahálce nejí svůj pokrm.
28 Její synové se dostávají na přední místa, a proto ji chválí, též její muž, a proto jí žehná:
29 „Zdatně si vede mnoho žen, ty však je předčíš všechny!“
30 Půvab zklame, krása prchne, zato žena, která ctí Hospodina, zaslouží si chválu.
31 Dejte jí z výtěžku jejích rukou, neboť u bran ji chválí její díla.

[Capitulum Laudes]
!Přísloví 31:10-11
v. Řádnou ženu, kdo ji najde? Její cena sahá daleko za vše, co je možné si představit. Srdce jejího manžela na ni spoléhá, o zisk nemá nouzi.
$Deo gratias.

[Lectio Prima]
!Přísloví 31:29-30
v. Mnoho žen shromažďuje bohatství, ty jsi je však předčila všechny. Půvab zklame, krása prchne, zato žena, která ctí Hospodina, ta si zaslouží chválu.

[Capitulum Sexta]
!Přísloví 31:20-21
v. Svou ruku otvírá ubožákovi, své dlaně natahuje k chudákovi. Nebojí se o svůj dům v mrazech a sněhu.
$Deo gratias

[Introitus]
!Ž 118,75; 118,120
v. Poznala jsem, že jsou spravedliví soudové tvoji a že jsi mne věrnosti svou pokořil. Protkni tělo mé bázni před tebou; soudů tvých se bojím. (Aleluja, aleluja.)
!Ž 118,1
Blahoslaveni bezúhonní na cestě životní, kteří kráčejí podle zákona Páně.
&Gloria
v. Poznala jsem, že jsou spravedliví soudové tvoji a že jsi mne věrnosti svou pokořil. Protkni tělo mé bázni před tebou; soudů tvých se bojím. (Aleluja, aleluja.)

[Oratio] (ad missam)
Vyslyš nás, Bože, Spasiteli náš, abychom, jako se radujeme ze slavnosti svaté N., tak zušlechťováni byli citem zbožnosti vroucí.
$Per Dominum

[Lectio]
Čtení z knihy Přísloví
!Př 31,10-31
!Duch Svatý v dnešním čtení maluje obraz dokonalé ženy, moudré, pečlivé a starostlivé hospodyně, soucitné přítelkyně chudých, vzorné matky a něžné manželky. Její všecka zdatnost tkví v bázni Boží. — Nikdo dosud nevylíčil lépe dokonalou ženu, nežli v této Epištole Duch Svatý. Takové ženy může vychovat jenom katolické náboženství.
Zdatnou ženu kdo nalezne? Nad skvosty zdaleka cenu má. Manžel na ni spoléhá, o zisk nemá nouze. Prospěch mu činí, ne škodu v každý den života svého. Pečuje o len a vlnu, pracuje radostnou rukou. Jest jak obchodní koráb, z dálky jenž dováží chleba. Když ještě noc je, vstává, rozdává stravu své rodině, služebným svým jidlo. Na pole myslí, a — koupí je; z výtěžku rukou svých vinaří. Ovíjí silou svá bedra, uplatňuje své rámě. Vidí, že sladký je zisk její, nehasne v noci jí světlo. Ruce své na kužel klade, prsty pak třímají vřeteno. Ruku svou otvírá nuznému, dlaně své vztahuje k chuďasu. Sněhu se pro svůj dům nebojí, jet všecek oblečen dvojmo. Koberce hotoví sobě, kment a purpur šat její. Vážen je ve branách muž jeji, když sedí s předními kraje. Vyrábí, prodává plátno, pásy dodává kupci. Vliv a čest její roucho jest, s úsměvem v budoucno patří. Ústa svá otvírá v moudrosti, učení vlídné má na rtech. Pátrá, co v domě se děje, chleba bez práce nejí. Rostou jí děti a ctí ji; roste i muž její a chválí ji: „Mnoho žen vedlo si zdatně, tys je však předstihla všecky!“ Klamavá, prchavá krása jest; která se bojí Pána, té ženě přísluší chvála! Dejte jí ze zisku rukou jejich, skutky její ať slaví ji ve branách!

[Graduale]
!Ž 44,3; 44,5
Rozlita jest milost na rtech tvých, proto požehnal ti Bůh na věky.
V. Pro pravdu, mírnost a spravedlnost; i nechť naučí tě pravice tvá činům podivuhodným.
Aleluja, aleluja.
!Ž 44,5
Ve spanilosti své a kráse své povstaň, šťastně pokračuj a vládni. Aleluja.

[Tractus]
!Ž 44,3; 44,5
Rozlita jest milost na rtech tvých, proto požehnal ti Bůh na věky.
V. Pro pravdu, mírnost a spravedlnost; i nechť naučí tě pravice tvá činům podivuhodným.
_
!Tractus
V. Pojď, nevěsto Kristova, vezmi korunu, kterou tobě Pán připravil na věky, pro jehož lásku, jsi krev svou vylila.
!Ž 44,8; 44,5
Milovala jsi spravedlnost a nenáviděla jsi nepravosti, proto pomazal tě Bůh, Bůh tvůj, olejem radosti před družkami tvými.
V. Ve spanilosti své a kráse své povstaň, šťastně pokračuj a vládni. Aleluja.

[Communio]
!Ž 44,8
Milovala jsi spravedlnost a nenáviděla jsi nepravosti, proto pomazal tě Bůh, Bůh tvůj, olejem radosti před družkami tvými. (Aleluja.)

[Lectio in 2 loco]
Čtení z prvního listu sv. Pavla k Timotheovi.
!1 Tim 5,3-10.
Nejmilejší, vdovy měj v úctě, ty totiž, které jsou vskutku vdovami. Má-li však která vdova dítky neb vnuky, ať oni se učí nejprve dům svůj chovati v úctě a odpláceti předkům, neboť to jest příjemné před Bohem. Ta, která jest skutečně vdovou a osamělou, složila svou naději v Boha, a trvá na prosbách a modlitbách dnem i nocí, ta však, která žije v rozkoších, jest za živa mrtva. A toto přikazuj, aby byly bez úhony. Nestará-li se kdo o svoje a zvláště o domácí své, zapřel víru a jest horší nežli nevěřící. Jako vdova budiž do seznamu zapsána ne méně nežli šedesátiletá, která byla manželkou jednoho muže a má svědectví v dobrých skutcích, jestli dítky vychovala, jestli pocestné do domu přijímala, jestli věřícím nohy umývala, jestli souženým pomáhala, jestli o všeliký skutek dobrý se vynasnažovala.
