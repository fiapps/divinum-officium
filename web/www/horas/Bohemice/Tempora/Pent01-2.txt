[Officium]
úterý v prvním týdnu po Svatodušním Oktávu

[Lectio1]
Čtení z první knihy Samuelovy
!1 Sam 1:12-18
12 A stalo se, že když Anna pokračovala v modlitbě před Hospodinem, Eli pozoroval její ústa.
13 Anna totiž mluvila ve svém srdci, pouze rty se jí pohybovaly, ale hlas nebylo slyšet, takže ji Eli považoval za opilou.
14 Eli jí řekl: „Jak dlouho se budeš opíjet? Přestaň s tím vínem!“
15 Anna odpověděla a řekla: „Ne, můj pane, jsem žena s bolestí v duši. Víno ani jiný opojný nápoj jsem nepila, jen jsem vylévala své srdce před Hospodinem.
16 Nepovažuj svou služebnici za ničemnou ženu, vždyť až dosud jsem mluvila z velkého žalu a soužení.“
17 Eli jí odpověděl a řekl: „Jdi v pokoji a Izraelův Bůh ať ti dopřeje, jak sis od něho přála.“
18 Ona řekla: „Kéž u tebe tvá služebnice nalezne milost.“ 

[Responsory1_]
R. Saul pobil tisíc, David však deset tisíc; 
* Neboť ruka Hospodinova byla s ním; zabil Filištína a sňal pohanu z Israele.
V. Není to snad David, o němž zpívali jako jeden muž, a říkali: Saul pobil tisíc, David však deset tisíc?
R. Neboť ruka Hospodinova byla s ním; zabil Filištína a sňal pohanu z Israele.

[Lectio2]
!1 Sam 1:18-22
18 Žena pak odešla svou cestou. Jedla a její tvář nebyla už jako dříve.
19 Ráno vstali a poklonili se před Hospodinem. Navrátili se pak do svého domu v Ramatě. Poznal pak Elkana Annu, svou manželku, a Hospodin se na něj rozpomněl.
20 V průběhu roku Anna počala, porodila syna a dala mu jméno Samuel. Řekla: „Od Hospodina jsem si ho vyprosila.“
21 Pak ten muž Elkana s celým svým domem putoval, aby obětoval Hospodinu výroční oběť a splnil svůj slib.
22 Ale Anna neputovala. Řekla totiž svému muži: „Až bude chlapec odstaven, přivedu ho, ukáže se před Hospodinem a zůstane tam navždy.“

[Responsory2_]
R. Hory Gilboa, ať rosa ani déšť nezkropí vaše svahy, 
* Kde padli silní Israele.
V. Všechny hory, jež jste v jejich okolí, nechť navštíví Hospodin, Gilboa však ať přejde.
R. Kde padli silní Israele.

[Lectio3]
!1 Sam 1:23-28
23 Její muž Elkana jí řekl: „Udělej, co považuješ za dobré. Zůstaň doma, dokud ho neodstavíš. Hospodin své slovo jistě splní.“ Žena zůstala doma a kojila svého syna, dokud ho neodstavila.
24 A když ho odstavila, vzala ho s sebou na pouť, s tříročním býčkem, s jednou efou mouky a s měchem vína. Přivedla ho do Hospodinova domu do Šilo. Chlapec byl ještě velmi malý.
25 Porazili býčka a přivedli chlapce k Elimu.
26 Anna řekla: „Prosím, můj pane, jako že žiješ, můj pane, já jsem ta žena, která stála tady u tebe a modlila se k Hospodinu.
27 Za tohoto chlapce jsem se modlila a Hospodin mi dal, o co jsem ve své prosbě žádala.
28 Tak jsem ho i já odevzdala Hospodinu. Po všechny dny, po které bude živ, ať patříHospodinu. A klaněli se tam Hospodinu.

[Responsory3_]
R. Já jsem tě vzal z domu tvého otce, praví Hospodin, a postavil tě, abys pásl stádce mého lidu;
* A byl jsem s tebou všude, kam jsi šel, a posiloval tvou vládu navždy.
V. Zjednal jsem ti velké jméno, vedle jmen velkých mužů, jež žijí na zemi; a odpočinout jsem ti dal od všech tvých nepřátel.
R. A byl jsem s tebou všude, kam jsi šel, a posiloval tvou vládu navždy.
&Gloria
R. A byl jsem s tebou všude, kam jsi šel, a posiloval tvou vládu navždy.

[Responsory1]
@:Responsory1_
(sed rubrica cisterciensis)
@:Responsory2_

[Responsory2]
@:Responsory2_
(sed rubrica cisterciensis)
@Tempora/Pent01-3:Responsory2_

[Responsory3]
@:Responsory3_
(sed rubrica cisterciensis)
@Tempora/Pent03-2Feria:Responsory1_
