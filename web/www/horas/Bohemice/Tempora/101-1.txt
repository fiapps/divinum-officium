[Lectio1]
De libro primo Machabæórum
!1 Mac 1:17-20
17 Když Antiochos viděl, že se jeho vláda upevnila, rozhodl se stát se také egyptským králem, aby tak kraloval nad dvěma říšemi.
18 Vtrhl do Egypta s obrovským vojskem, s válečnými vozy, slony, jízdou a s velikým loďstvem;
19 a svedl bitvu s egyptským králem Ptolemaiem. Ptolemaios se před ním obrátil na útěk, mnoho vojáků bylo raněno a padlo.
20 Antiochos dobyl egyptská opevněná města a vyplenil celou egyptskou zemi.

[Responsory1]
R. Řekl Juda Šimonovi, svému bratru: „Vyber si muže a jdi, osvoboď své bratry v Galileji; já pak, a Jonathas, tvůj bratr, půjdeme do Galaaditim:“ 
* Jakákoliv byla vůle v nebesích, tak se i stane.
V. Opásejte se, mocní synové, a buďte připraveni; neboť lepší pro nás bude zemřít ve válce, než uzřít porobu našeho národa i svatých míst.
R. Jakákoliv byla vůle v nebesích, tak se i stane.

[Lectio2]
!1 Mac 1:21-23
21 Po porážce Egypta se Antiochos roku sto čtyřicet tři vrátil. Vytáhl proti Izraeli a s obrovským vojskem vstoupil do Jerusaléma.
22 Zpupně vešel do svatyně a sebral zlatý oltář a svícen se vším příslušenstvím,
23 stůl na předkladné chleby, obětní misky, číše a zlaté kaditelnice, oponu i věnce. Zlaté zdobení na průčelí chrámu dal všechno sloupat.

[Responsory2]
R. Ozdobili průčelí chrámu zlatými korunami, a zasvětili oltář Hospodinu;
* A nastala velká radost mezi lidem.
V. V chvalozpěvech a vyznáních dobrořečili Hospodinu.
R. A nastala velká radost mezi lidem.

[Lectio3]
!1 Mac 1:24-29
24 Sebral stříbro, zlato i vzácné nádoby a sebral i všechny ukryté poklady, které našel. Všechno to vzal a odtáhl do své země.
25 Nechal zabít mnoho lidí a mluvil velmi zpupně.
26 Po celém Israeli začal veliký nářek, v každém jejich městě.
27 Přední muži a starší sténali, dívky a chlapci chřadli, krása žen vadla.
28 Ženichové propukali v pláč, nevěsty seděly v ložnici a naříkaly.
29 Země byla otřesena kvůli svým obyvatelům a celý Jakubův dům se oděl hanbou.

[Responsory3]
R. V chvalozpěvech a vyznáních dobrořečili Hospodinu,
* Neboť veliké věci učinil v Israeli, a vítězství jim dal Hospodin všemohoucí.
V. Ozdobili průčelí chrámu zlatými korunami, a zasvětili oltář Hospodinu.
R. Neboť veliké věci učinil v Israeli, a vítězství jim dal Hospodin všemohoucí.
&Gloria
R. Neboť veliké věci učinil v Israeli, a vítězství jim dal Hospodin všemohoucí.
