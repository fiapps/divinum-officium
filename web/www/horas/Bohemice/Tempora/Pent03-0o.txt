[Officium]
Neděle 3. po Svatém Duchu

[Lectio4]
Z Výkladu svatého Řehoře Papeže na knihy Královské.
!Kniha 4, kapitola 5 na 1. knihu královskou, kapitola 10.
Pak vzal Samuel nádobku s olejem a vylil mu ji na hlavu. Toto zajisté popisuje to pomazání, které se nyní v Církvi svaté provádí i skutečně: tedy že ten, kdo je dosazen na vrcholnou pozici, přijme svátostné pomazání. Neboť takové pomazání je vskutku svátost. Ten, kdo je povýšen, je řádně pomazán zvenku, aby zevnitř byl posílen silou svátosti. Zaměřme se však nejdříve na dobré vlastnosti oleje. Olej je totiž nadřazen jiným tekutinám: olej živí oheň a bývá zvykem olejem uzdravovat rány. Jím je tedy vyjádřeno dobro milosrdenství, neboť o Pánu je psáno: „Dobrotivý je Hospodin ke všem, soucit má se všemi svými tvory.“ Protože olej živí oheň, označuje i milost kázání, která ozařuje mysli vyvolených

[Lectio5]
Protože olejem se také uzdravují rány, toto zajisté naznačuje, že rány hříšníků se mají čistit. Pomazává se tedy hlava krále, neboť mysl učitele se má naplnit duchovní milostí. Má-li král při svém pomazání olej, má i dostatek milosrdenství, kterému dává přednost před ostatními ctnostmi. Nechť má olej, aby, zatímco v sobě živí oheň Ducha svatého, mohl skrze své slovo zářit ostatním. Nechť však má také uzdravující olej, aby ve své moudrosti vždy věděl, jak se zbavit zápachu hříchů a nemocné mysli opět uzdravil.

[Lectio6]
Saul byl však pomazán z misky. A sice ne proto, aby se předznamenalo učení, ale aby se ukázala jeho budoucnost. Miska je totiž malá nádoba. Co tedy znamená, že byl pomazán z misky, ne-li to, že pak nechtěl uposlechnout Boha a proto od Samuela uslyšel: „Protože jsi zavrhl Hospodinovo slovo, zavrhl Hospodin tebe, abys již nebyl králem nad Israelem.“ Stejně jako miska pojme jen málo oleje, tak i on, když měl být zavržen, obdržel jen málo duchovní milosti. Což se snadno může stát i vůdcům svaté Církve. Většinou totiž vrcholné pozice přijímají ti, kteří v lásce k Bohu a bližnímu nejsou dokonalí. 

[Lectio7]
@Tempora/Pent03-0:Lectio7

[Lectio8]
@Tempora/Pent03-0:Lectio8

[Lectio9]
@Tempora/Pent03-0:Lectio9
