(Tobiášovo Kantikum * Tob 13:10-17)
13:10 Dobrořečte Hospodinu všichni jeho vyvolení, slavte dny veselé, vzdávejte mu díky.
13:11 Jerusaleme, tys město Boží, Pán tě potrestá pro skutky tvých rukou.
13:12 Oslavuj Pána dobrými svými činy, vzdávej chválu Bohu věčných věků, aby zase vystavěl svůj stánek v tobě; 
13:13 A povolal zpět do tebe všecky zajatce, abys plesal po všecky věky věkův.
13:13 přejasným světlem se zaskvěješ, všecky končiny země se budou ti klanět.
13:14 Národové z daleka k tobě přijdou s dary budou se klanět v tobě Pánu; 
13:15 A půdu tvou za svatou budou považovat, budouť jméno velké v tobě vzývat.
13:16 Zlořečeni budou, kdo tebou pohrdnou, zavrženi, kdož tě budou tupit; požehnáni však tvoji stavitelé.
13:17 Ty pak radost budeš mít ze svých synů, neboť všichni budou požehnáni, budou shromážděni u Hospodina.
