(Isajášovo Kantikum * Isa 61:10-11; 62:1-3)
61:10 Radostí budu jásat v Hospodinu, má duše zaplesá v mém Bohu.
61:10 Neboť mi oblékl roucho spásy, oděl mě šatem spravedlnosti.
61:10 Jako ženicha okrášleného věncem, jako nevěstu ozdobenou šperky.
61:11 Jako země rodí rostlinstvo, jako zahrada dává vzejít setbě, tak Pán, Hospodin, dá vyrašit spravedlnosti a slávě před všemi národy.
62:1 Kvůli Siónu neumlknu, kvůli Jeruzalému neutichnu, dokud jeho spravedlnost nevzejde jak světlo, dokud se jeho spása nerozhoří jak pochodeň.
62:2 Tu národy uvidí tvou spravedlnost a všichni králové tvou slávu.
62:2 Obdaří tě novým jménem, které určí Hospodinova ústa.
62:3 Budeš nádhernou korunou v Hospodinově ruce, královskou čelenkou v dlani svého Boha.