(Kantikum * Moudrost 10:17-21)
10:17 Svatým odevzdala mzdu za jejich námahu, vedla je podivuhodnou cestou. 
10:17 Halila je stínem ve dne a jako hvězda zářila jim v noci.
10:18 Převedla je Rudým mořem a provedla je spoustami vod.
10:19 Zaplavila jejich nepřátele a znovu je vyvrhla z propastných hlubin.
10:20 Proto spravedliví oloupili bezbožníky a velebili, Pane, tvé svaté jméno; 
10:21 A svorně chválili tvou ochrannou ruku, protože moudrost otevřela ústa němých a jazykům nemluvňat dala mluvit.
