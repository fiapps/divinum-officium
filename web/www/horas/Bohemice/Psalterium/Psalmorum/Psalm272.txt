(Kantikum z Přísloví * Prov. 9:1-6, 10-12)
9:1 Moudrost si zbudovala palác, opřela jej o sedm sloupů.
9:2 Pobila dobytek, smísila víno, připravila také svůj stůl.
9:3 Poslala své služebnice volat z vyvýšenin města:
9:4 Kdo je nezkušený, ať sem přijde, kdo je bez rozvahy, toho chci učit.
9:5 Pojďte, můj pokrm jezte, víno, mnou nalité, pijte!
9:6 Nechte dětinství, a budete žít, po cestě poznání choďte!
9:10 Počátek moudrosti je bát se Hospodina, poznat Svatého – to je vědění.
9:11 Neboť skrze něj se tvé dni rozmnoží, rozhojní ti léta života.
9:12 Jsi-li moudrý, jsi moudrý pro sebe, jsi-li pošetilý, je to tvá škoda.