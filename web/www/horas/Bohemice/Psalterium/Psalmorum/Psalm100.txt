100:1 O dobrotivosti a spravedlnosti chci zpívat, tobě, Hospodine, chci zahrát.
100:2 Chci se ubírat cestou bezúhonnou, kdy ke mně přijdeš? 
100:2 Chci kráčet v nevinnosti svého srdce ve svém domě.
100:3 Nepostavím si před oči nic hanebného. Nenávidím toho, kdo jedná zvráceně: ke mně se nepřidruží.
100:4 Příčí se mi zkažené srdce, nechci znát nic zlého.
100:5 Kdo svého bližního v skrytu pomlouvá, toho zahubím.
100:5 Pyšného očima a nadutého srdcem, toho nesnesu.
100:6 Svým zrakem budu hledat věrné v zemi, aby přebývali se mnou. Kdo kráčí životem bezúhonně, ten mi bude sloužit.
100:7 Nebude bydlet v mém domě, kdo jedná lstivě. Kdo mluví lživě, před mýma očima neobstojí.
100:8 Denně chci hubit všechny bezbožníky v zemi, abych vyplenil z Hospodinova města všechny pachatele nepravosti.

