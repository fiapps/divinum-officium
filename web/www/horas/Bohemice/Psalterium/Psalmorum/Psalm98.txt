98:1 Hospodin kraluje: třesou se národy; trůní nad Cheruby: chvěje se země.
98:2 Hospodin na Siónu je veliký a nade všemi národy vyvýšený.
98:3 Ať chválí tvé veliké a hrozné jméno, neboť je svaté. Pevně vládne ten, kdo miluje právo.
98:4 Tys určil, co je správné, právo a spravedlnost vykonáváš v Jakubovi.
98:5 Oslavujte Hospodina, našeho Boha, klaňte se u podnože jeho nohou, neboť je svatá.
98:6 Mojžíš a Árón jsou mezi jeho kněžími a Samuel mezi těmi, kdo vzývali jeho jméno: 
98:6 Vzývali Hospodina, a on je vyslýchal. Mluvíval k nim v oblačném sloupu.
98:7 Zachovávali jeho příkazy, zákon, který jim dal.
98:8 Hospodine, náš Bože, tys je vyslyšel, Bože, byls k nim milostivý, ale také jsi trestal jejich přestupky.
98:9 Oslavujte Hospodina, našeho Boha, klaňte se na jeho svaté hoře, neboť svatý je Hospodin, náš Bůh!
