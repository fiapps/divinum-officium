(Kantikum Moudrosti * Sap 16:20-21, 26, 29; 17:1)
16:20 Andělským pokrmem jsi živil svůj lid, a neustále jsi jim poskytoval hotový chléb z nebe bez práce;
16:20 Který má v sobě každé potěšení, a každou chuť sladkosti.
16:21 Tvá podstata totiž ukazovala tvou sladkost, kterou chováš ke svým dětem;
16:21 Neboť vyhovovala přání toho, kdo ji požíval, a přizpůsobovala se chuti, jak si kdo přál.
16:26 Tak se poučili tvoji synové, které miluješ, Pane, že člověka neživí rozličné druhy plodů, ale tvé slovo že zachovává ty, kdo věří v tebe.
16:29 Naděje nevděčného totiž roztaje jako zimní jinovatka a odteče jako nepotřebná voda.
17:1 Veliké a neproniknutelné jsou tvé úradky, Hospodine, a nevýslovná jsou tvá slova; proto nepoučitelné duše upadly v omyl.