(Mojžíšův chvalozpěv * Exodus 15:1-22)
15:1 „Chci zpívat Hospodinu, neboť je velmi vzešený, koně i jezdce svrhl do moře.
15:2 Hospodin je má síla, jej opěvuji, stal se mou spásou. 
15:3 On je můj Bůh, a já ho chválím, Bůh mého otce, a já ho oslavuji.
15:4 Hospodin je hrdina ve válce, jeho jméno je Všemohoucí. Faraónovy vozy a jeho vojsko svrhl do moře, 
15:5 výkvět jeho reků byl potopen v Rákosovém moři. Hlubiny je přikryly, zřítili se do propasti jako kámen.
15:6 Tvá pravice, Hospodine, ukazuje svou moc a sílu, tvá pravice, Hospodine, drtí nepřátele. V plnosti své slávy jsi zničil své protivníky;
15:7 Seslal jsi svůj hněv, který je pohltil jak slámu. Dechem tvého hněvu nakupily se vody,
15:8 Jako hráz se vztyčily proudící vlny, příboje ztuhly uprostřed moře.
15:9 Nepřítel řekl: „Budu pronásledovat a dostihnu; rozdělím kořist, naplní se jí má žádostivost: 
15:10 Vytasím svůj meč, má ruka je zahubí!“
15:11 Tu zavál tvůj hněv, a přikrylo je moře; potopili se jak olovo v bouřných vodách.
15:12 Kdo je ti podobný mezi bohy, Hospodine? Kdo je ti podobný, velkolepý ve svatosti, strašný ve slavných činech, konající divy?
15:13 Vztáhl jsi svou pravici, a pohltila je země. Ve svém milosrdenství jsi vedl lid, který jsi vykoupil, 
15:14 nesl jsi ho svou silou do svého svatého příbytku.
15:15 Slyšely o tom národy a zděsily se, úzkost sevřela obyvatele pelištejské země.
15:16 Tehdy se polekali edomští vůdcové, zmocnil se strach moabských velmožů, strnuli všichni usedlici v Kanaánu.
15:17 Bázeň a úděs na ně padl; z velikosti tvé ruky.
15:18 Tíhou tvého ramene ztuhli jako kámen, dokud nepřejde tvůj lid, Hospodine, dokud nepřejde lid, který sis získal.
15:19 Přivedeš a zasadíš svůj lid na hoře, na svém vlastnictví, na místě, kde si, Hospodine, buduješ své sídlo, 
15:20 ve svatyni, Pane, kterou vystavěly tvé ruce. Hospodin bude kralovat navěky a navždy.
15:21 Když totiž faraonovi koně s jeho válečnými vozy a jezdci vešli do moře, Hospodin na ně vrátil mořské vody, 
15:22 ale Israelité šli po suchu jeho středem.
