107:2 Plné důvěry je mé srdce, Bože, plné důvěry je mé srdce, budu zpívat a hrát.
107:3 Probuď se, má duše, probuď se, citero a harfo, chci vzbudit jitřenku.
107:4 Budu tě chválit mezi národy, Hospodine, budu tě oslavovat mezi pohany,
107:5 protože tvá milost je veliká až k nebi, tvá věrnost až do oblak.
107:6 Pozvedni se nad nebesa, Bože, nad celou zemí nechť je tvá sláva! Aby se zachránili tvoji miláčkové.
107:7 Pomoz svou pravicí a vyslyš nás! Bůh pravil ve své svatyni: 
107:8 „S radostí rozdělím Sichem a rozměřím údolí stánků.
107:9 Mně patří území Gilead a Manasse, a Efraim je přilba mé hlavy; 
107:10 Juda mé žezlo. Moab konev mé naděje.
107:10 Na Edom hodím svůj střevíc, vítězně zajásám nad Filištínskem.“
107:11 Kdo mě přivede k opevněnému městu, kdo mě dovede do Edomska?
107:12 Zda ne ty, Bože, který jsi nás opustil; a již netáhneš, Bože, s našimi vojsky?
107:13 Přispěj nám na pomoc proti nepříteli, vždyť marná je lidská podpora.
107:14 S Bohem si povedeme udatně, on pošlape naše nepřátele.