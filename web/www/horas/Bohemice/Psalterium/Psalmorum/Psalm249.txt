(Sírachovcovo Kantikum * Eccli 39:17-21)
39:17 Poslyšte mne, zbožní synové, a rozkvetete jako růže, která roste u tekoucí vody.
39:18 Vydejte příjemnou vůni jako kadidlo.
39:19 Rozvijte se jako květ lilie. Šiřte svou vůni a zpívejte píseň chvály, dobrořečte Hospodinu za všechny jeho skutky!
39:20 Přiznejte velikost jeho jménu a velebte ho chválami, zpěvem rtů a citerami. 
39:21 Velebte ho těmito slovy: „Všechna díla Hospodinova jsou velmi krásná.“
