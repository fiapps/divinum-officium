84:2 Byl jsi milostivý, Hospodine, své zemi, změnil jsi k dobru Jakubův úděl.
84:3 Odpustils vinu svému lidu, přikryl jsi všechny jeho hříchy.
84:4 Zadržels všechno své rozhořčení, uklidnil jsi žár svého hněvu.
84:5 Obnov nás, Bože, náš spasiteli, odlož svou nevoli proti nám!
84:6 Což se navěky budeš na nás zlobit, roztáhneš svůj hněv na všechna pokolení?
84:7 Což nám už nevrátíš život, aby se tvůj lid radoval v tobě?
84:8 Ukaž nám, Hospodine, své milosrdenství a dej nám svou spásu!
84:9 Kéž mohu slyšet, co mluví Hospodin, Bůh: jistě mluví o pokoji pro svůj lid.
84:9 A pro své svaté a pro ty, kdo se k němu obracejí srdcem.
84:10 Jistě je blízko jeho spása těm, kteří se ho bojí, aby sídlila jeho velebnost v naší zemi.
84:11 Milosrdenství a věrnost se potkají, políbí se spravedlnost a pokoj.
84:12 Věrnost vypučí ze země, spravedlnost shlédne z nebe.
84:13 Hospodin též popřeje dobro a naše země vydá plody.
84:14 Spravedlnost bude ho předcházet a spása mu půjde v patách.