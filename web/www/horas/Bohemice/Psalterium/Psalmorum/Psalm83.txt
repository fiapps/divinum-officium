83:2 Jak milé jsou tvé příbytky, Hospodine zástupů! Touží, ba prahne má duše po Hospodinových síních.
83:3 Mé srdce i mé tělo s jásotem tíhnou k živému Bohu.
83:4 I vrabec si nalézá příbytek a vlaštovka své hnízdo, kde ukládá svá mláďata: 
83:4 Tvé oltáře, Hospodine zástupů, můj králi a můj Bože!
83:5 Blaze těm, kdo přebývají v tvém domě, stále tě mohou chválit.
83:6 Blaze člověku, jenž u tebe nalézá pomoc, když se chystá na svatou pouť. Až půjdou vyschlým údolím, v pramen je změní, a časný déšť je zahalí požehnáním.
83:8 Půjdou se silou stále větší: uzří Boha bohů na Siónu.
83:9 Hospodine, Bože zástupů, slyš mou modlitbu, popřej sluchu, Jakubův Bože!
83:10 Štíte náš, Bože, pohleď, popatř na tvář svého pomazaného!
83:11 Věru, lepší je den v tvých nádvořích než jinde tisíc: 
83:11 Raději budu stát na prahu domu svého Boha než přebývat ve stanech bezbožníka.
83:12 Neboť Hospodin, Bůh, je slunce a štít: Hospodin popřává milost a slávu, neodepře štěstí těm, kteří žijí v nevinnosti.
83:13 Hospodine zástupů, blaze tomu, kdo v tebe doufá.
