(Isajášovo Kantikum * Isa 62:4-7)
62:4 Nebudeš se již nazývat „Opuštěná“ a tvá zem „Osamělá“. 
62:4 Tvým jménem bude „Mé zalíbení je v ní“ a jméno tvé země „V manželství daná“.
62:4 Neboť si v tobě zalíbil Hospodin a tvá země dostane muže.
62:5 Jako se jinoch snoubí s pannou, tak se s tebou zasnoubí tvoji synové. 
62:5 Jako se raduje z nevěsty ženich, tak se tvůj Bůh zaraduje z tebe.
62:6 Na tvých hradbách, Jerusaléme, jsem ustanovil strážné; ani ve dne, ani v noci nikdy nesmějí mlčet. 
62:6 Vy, kdo máte Hospodina upomínat, nedejte si pokoj, nedejte pokoj jemu, dokud nezaloží Jerusalém, dokud ho neučiní slavným na zemi!