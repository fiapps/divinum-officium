110:1 Io ti darò lode, o Signore, con tutto il mio cuore; * nel consesso dei giusti e nella [loro] assemblea.
110:2 Grandi sono le opere del Signore, * pienamente conformi a tutte le sue volontà.
110:3 L'opera sua è gloria, è magnificenza, * e la sua giustizia dura nei secoli dei secoli.
110:4 Ha lasciato un ricordo delle sue meraviglie, † il Signore benigno e misericordioso: * (5a) ha dato un cibo a quelli che lo temono,
110:5b e si ricorderà sempre della sua alleanza. * (6) Farà conoscere la potenza delle sue opere al suo popolo,
110:7 per dare loro l'eredità delle genti. * Le opere delle sue mani sono verità e giustizia.
110:8 Tutti i suoi comandamenti sono fedeli, † confermati nei secoli dei secoli, * fondati nella verità e nell'equità.
110:9a Ha mandato la redenzione al suo popolo: * ha stabilito per l'eternità il suo testamento.
110:9b (chiniamo il capo) Santo e terribile è il suo nome. * (10a) Il timore del Signore è il principio della sapienza.
110:10b Buon intelletto hanno tutti quelli che agiscono con questo timore: * La sua lode sussiste nei secoli dei secoli.
