[Officium]
Commune Doctoris Pontificis

[Missa]
In medio

[Ant 1]
O Dottore ottimo, * luminare della santa Chiesa, beato N., amante della legge divina, supplica per noi il Figlio di Dio.

[Oratio]
O Dio, tu hai concesso al tuo popolo quale ministro di salvezza il beato N. colui che in terra ci è stato dottore, meritiamo di averlo intercessore in cielo.
$Per Dominum.

[Lectio1]
Dal libro dell'Ecclesiastico
!Sir 39:1-5
1 Il saggio indaga la sapienza di tutti gli antichi e si dà allo studio dei profeti. 
2 Raccoglie le spiegazioni degli uomini illustri e insieme si addentra nelle sottigliezze delle parabole. 
3 Penetra i segreti dei proverbi e si occupa degli enigmi e delle allegorie. 
4 Esercita il suo ministero in mezzo ai grandi e compare dinanzi al governatore.
5 Fa viaggi nei paesi di genti straniere, perché vuole conoscere il bene e il male tra gli uomini.

[Lectio2]
!Sir 39:6-10
6 Egli, di buon mattino rivolge il suo cuore al Signore che l'ha creato, e prega alla presenza dell'Altissimo. 
7 Apre la sua bocca alla preghiera e prega per i suoi peccati. 
8 Se il Signore, il grande Iddio, vorrà lo riempirà dello spirito di intelligenza:
9 ed egli, come pioggia spanderà le parole della sua sapienza e nella sua preghiera loderà il Signore, 
10 il quale indirizzerà la sua prudenza e il suo sapere, e lo guiderà nella conoscenza dei misteri divini.

[Lectio3]
!Sir 39:11-14
11 Egli divulgherà l'insegnamento della sua dottrina, e si glorierà nella legge dell'alleanza del Signore. 
12 Molti celebreranno la sua sapienza, ed egli non sarà dimenticato. 
13 Non perirà la sua memoria, e il suo nome sarà ripetuto di generazione in generazione. 
14 I popoli divulgheranno la sua sapienza e la Chiesa ne ripeterà l'elogio.

[Lectio4]
Dal Libro delle Morali di San Gregorio Papa
!Lib. 9. Cap. 6.
Chi dopo Orione col nome di Iadi vengono indicati se noi i Dottori della santa Chiesa? I quali passati i Martiri, vennero notati dal mondo nel tempo in cui, la fete più chiaremente risplenda : e represso l'inverno dell'infedeltà, più in alto riscaldi il sole della veritàper i cuori dei fedeli. Essi passata la tempesta della persecuzione, finite le lunghe notte dell'infedeltà, allora nacquero per la santa Chiesa, quando già per essa attraverso la primavera della fede l'anno si apriva più luminoso.

[Lectio7]
Dal santo Vangelo secondo Matteo
!Matt 5:13-19
In quel tempo, Gesù disse ai suoi discepoli: «Voi siete il sale della terra. Se il sale diventa insipido, con che cosa si salerà?». Eccetera
_
Omelia di s. Agostino vescovo
!Lib. 1 sul Sermone del Signore sulla montagna, cap. 6
Il Signore mostra che si devono ritenere insipidi coloro che, agognando l'abbondanza e temendo la scarsezza dei beni del tempo, perdono i beni dell'eternità che non possono esser dati né tolti dagli uomini. Quindi: Se il sale diventasse scipito, con che cosa lo si potrà render salato? Vale a dire se voi, mediante i quali si devono condire, per così dire, i popoli, per timore delle persecuzioni nel tempo perderete il regno dei cieli, quali saranno gli uomini, mediante i quali si elimini da voi l'errore, dato che il Signore vi ha scelti per eliminare l'errore degli altri?

[Lectio8]
Quindi: Non serve a nulla il sale scipito, se non per essere gettato fuori e calpestato dagli uomini. Quindi non è calpestato dagli uomini chi soffre la persecuzione, ma chi diventa scipito perché teme la persecuzione. Difatti non si può calpestare se non chi è sotto, ma non è sotto colui che, pur subendo molti dolori in terra, col cuore è tuttavia rivolto al cielo.

[Responsory8]
R. Gli schiuse la bocca in mezzo all'adunanza;
* il Signore lo riempì dello spirito di sapienza e d'intelligenza.
V. Accumulò su di lui tesori di gioia e di allegrezza.
R. Il Signore lo riempì dello spirito di sapienza e d'intelligenza.
&Gloria
R. Il Signore lo riempì dello spirito di sapienza e d'intelligenza.

[Lectio9]
Voi siete la luce del mondo (Mt 5, 14). Come prima ha detto: sale della terra, così ora dice: luce del mondo. Difatti neanche prima per terra si deve intendere quella che calpestiamo con i piedi, ma gli uomini che vivono sulla terra, o anche i peccatori, perché il Signore ha inviato il sale apostolico per condirli e impedirne la putrefazione. E qui per mondo è opportuno intendere non il cielo e la terra, ma gli uomini che sono nel mondo o amano il mondo, perché gli apostoli sono stati inviati a illuminarli. Non può rimanere nascosta una città collocata sul monte, cioè fondata su una insigne e grande onestà, simboleggiata anche dal monte in cui il Signore sta insegnando.

[Lectio7 in 2 loco]
Dal Vangelo secondo Matteo
!Matt 5:13-19
In quel tempo, Gesù disse ai suoi discepoli: «Voi siete il sale della terra. Se il sale diventa insipido, con che cosa si salerà?».  (continua nella Messa del giorno) 
_
Omelia di s. Ilario vescovo
!Comm. su Matteo, can. 4
Voi siete il sale della terra. Se il sale diventa insipido, non è buono a nulla quello che si salerà.  Ma io credo che non ci sia il sale della terra. In che modo quindi chiamò gli apostoli il sale della terra? Ma va cercata la proprietà delle cose dette, che sarà mostrata sia dal compito degli apostoli, sia dalla natura dello stesso sale. Il sale è in se come una cosa sola e contiene l'elemento dell'acqua e quello del fuoco, e questo di due è una cosa sola.

[Lectio8 in 2 loco]
Questo dunque reso efficace in ogni uso del genere umano, impartisce l'incorruttibilità ai corpi su cui sia stato cosparso, ed è dispensatore prontissimo ad ogni senso  del sapore intrinseco. Ma gli apostoli sono i predicatori delle cose celesti, e come i seminatori dell'eternità, conferenti l'immortalità a tutti i corpi sui quali sia stato cosparso il loro annuncio. Meritatamente quindi sono chiamati sale della terra, perché conservano i corpi per l'eternità a maniera di una salatura per virtù della dottrina.

[Lectio9 in 2 loco]
Ma la natura del sale è sempre la stessa, né si può mai mutare. È vero che l'uomo sarà sottoposto alla mutazione e solo è beato chi sarà rimasto fino alla fine in tutte le opere di Dio: pertanto li ammonisce, avendoli chiamati sale della terra, di persistere nella virtù della potenza a loro conferita, per evitare che diventati vani non salino più, ed essi, perso il senso del sapore ricevuto, non possano vivificare i corpi corrotti, e gettatati dagli armai della Chiesa, con quelli che avrebbero salato, siano calpestati dai piedi dei passanti.
&teDeum

[Lectio7 in 3 loco]
Dal Vangelo secondo Matteo
!Matt 5:13-19
In quel tempo, Gesù disse ai suoi discepoli: «Voi siete il sale della terra. Se il sale diventa insipido, con che cosa si salerà?».  (continua nella Messa del giorno) 
_
Sermone di s. Giovanni Crisostomo
!15/A su Matteo
Fate attenzione a ciò che disse, «Voi siete il sale della terra»: tramite ciò mostra quanto necessariamente insegni queste cose. Non infatti, disse, solo della vostra vita, ma di tutto il mondo dovrete render conto. Non vi mando certo solo a due città, o a dieci, o a venti, come mandavo i profeti: ma ad ogni terra e fino al mare, e a tutto il mondo, e questo è oppresso da vari crimini.

[Lectio8 in 3 loco]
Dicendo infatti, «Voi siete il sale della terra», mostra che tutta la natura degli uomini è vanificata, e corrotta dalla violenza dei peccati: e quindi richiede da loro quelle virtù, che massimamente sono necessarie ed utili per procurare la salvezza di molti. Infatti chi è mansueto e modesto, e misericordioso e giusto, non rinchiude solo dentro di sé queste cose fatte bene, ma farà defluire queste eccellenti fonti anche all'utilità degli altri. Quindi chi è puro di cuore e pacifico, e e sopporta la persecuzione per la verità, nondimeno stabilisce la vita per il bene comune.

[Lectio9 in 3 loco]
Non pensate quindi, disse, che sarete condotti a facile battaglie, né che dovrete far conto di cose da poco. Voi siete il sale della terra. Cosa allora? Hanno medicato cose putrefatte? Per niente: né infatti è possibile che quelle cose che sono già corrotte siano riparate tramite la frizione del sale. Non fecero perciò questo, ma le cose prima rinnovate, ed a loro affidate, e già liberate da quella putrefazione, aspergevano di sale, e conservavano in quella novità, che avevano preso dal Signore. Certamente liberare dalla putredine del peccato, è proprio del potere di Cristo: ma ché non ritornino di nuovo a questi, è proprio della cura e del lavoro degli Apostoli.
&teDeum

[Introitus]
!Eccli 15:5
v. Dio gli aprì la bocca in mezzo all'assemblea, lo riempì dello spirito di sapienza e d'intelligenza; lo copri col manto della gloria. (Alleluia, alleluia )
!Ps 91:2
È bene cantare la gloria al Signore: e lodare, Altissimo, il tuo Nome.
&Gloria
v. Dio gli aprì la bocca in mezzo all'assemblea, lo riempì dello spirito di sapienza e d'intelligenza; lo copri col manto della gloria. (Alleluia, alleluia )

[Lectio in 2 loco]
Lettura dal libro della Sapienza.
!Eccli 39:6-14
Il giusto di buon’ora indirizza il cuore verso Colui che lo ha fatto e si pone dinanzi all’Altissimo in orazione; apre la bocca nella preghiera e prega per i propri peccati. Se il Signore grande vuole, quegli sarà riempito dello spirito d’intelligenza; ed ecco che egli fa piovere le parole della sua sapienza e questi loda il Signore nella preghiera. Egli dirige bene il suo consiglio e la scienza e questi entra nei segreti di Lui. Egli mostra la sua dottrina che erudisce, e si gloria della legge dell’alleanza del Signore. Molti loderanno il suo senno, che non sarà mai più dimenticato; non viene meno la memoria di lui e il suo nome sarà ricercato di generazione in generazione. Le genti racconteranno la sapienza di lui e l’assemblea proclamerà le sue lodi.

[Lectio]
Dalla seconda lettera di san Paolo apostolo a Timoteo.
!2 Tim 4:1-8
Carissimo: Ti scongiuro davanti a Dio e a Gesù Cristo, che ha da venire a giudicare i vivi ed i morti, per la sua venuta e per il suo regno: predica la Parola, insisti a tempo opportuno e fuori tempo. Riprendi, esorta, sgrida con paziente insegnamento; perché verrà tempo in cui la gente non potrà sopportare la sana dottrina, ma per assecondare la propria passione e per prurito di novità, si creerà una folla di maestri, e per non ascoltare la verità andrà dietro a favole. Ma tu veglia sopra tutte le cose, sopporta le afflizioni, compi l'ufficio di predicare il Vangelo, adempi il tuo ministero e sii temperante. In quanto a me, il mio sangue sta per essere versato come una libazione e il tempo del mio scioglimento dal corpo è vicino. Ho combattuto la buona battaglia, ho conservato la fede. Non mi resta che ricevere la corona di giustizia, che mi darà in quel giorno il Signore, giusto giudice; e non solo a me, ma anche a quelli che desiderano la sua venuta.

[Graduale]
!Ps 36:30-31
La bocca del giusto esprime sapienza e la sua lingua parla giudizio.
V. Ha nel cuore la legge del suo Dio e i suoi passi non sono esitanti. Alleluia, alleluia.
!Eccli 45:9
Il Signore lo ha amato e lo ha colmato d'onore: lo ha rivestito di una veste di gloria. Alleluia.

[GradualeP]
Allelúia, allelúia
!Eccli 45:9
II Signore lo ha amato e lo ha colmato d'onore: lo ha rivestito eli una veste di gloria.
!Osee 14:6
Il giusto crescerà come il giglio, fiorirà in eterno davanti al Signore. Alleluia.

[Tractus]
!Ps 36:30-31
La bocca del giusto esprime sapienza e la sua lingua parla giudizio.
V. Ha nel cuore la legge del suo Dio e i suoi passi non sono esitanti.
!Ps 111:1-3
v. Beato l'uomo che teme il Signore, e molto si compiace nei suoi comandi.
V. Sarà forte sulla terra la sua prole e benedetta la generazione dei giusti.
V. Nella sua casa gloria e ricchezza, la sua giustizia sta per sempre.

[Evangelium]
Seguito ++ del Santo Vangelo secondo Matteo.
!Matth 5:13-19
In quel tempo Gesù disse ai suoi discepoli: «Voi siete il sale della terra. E se il sale perde la sua virtù, come lo si riattiverà? Non è più buono che ad essere gettato via e calpestato dalla gente. Voi siete la luce del mondo. Non può rimanere nascosta una città posta sopra un monte. Né si accende la lucerna per riporla sotto il moggio, ma sul candeliere, perché faccia lume a quanti sono in casa. Così risplenda la vostra luce dinanzi agli uomini, affinché vedano le vostre opere buone e glorifichino il Padre vostro che è nei cieli. Non crediate che io sia venuto ad abrogare la Legge o i Profeti, ma a completare. In verità vi dico che finché non passi il cielo e la terra non passerà un solo iota o un apice solo della Legge, che tutto non sia compiuto. Chi pertanto violerà uno dei minimi di questi comandamenti e insegnerà così agli uomini, sarà tenuto minimo nel regno dei cieli; ma colui che avrà operato ed insegnato, sarà tenuto grande nel regno dei cieli».

[Offertorium]
!Ps 91:13
Il giusto fiorirà come palma, crescerà come un cedro sul Libano. (Alleluia).

[Secreta]
O Signore, non ci venga mai meno l'intercessione pia del beato N. vescovo e dottore, la quale renda a te graditi i nostri doni e sempre ottenga a noi la tua indulgenza.
$Per Dominum.

[Postcommunio]
Interceda per noi, o Signore, il beato N. vescovo e dottore egregio, affinché il tuo sacrificio ci porti salvezza.
$Per Dominum
