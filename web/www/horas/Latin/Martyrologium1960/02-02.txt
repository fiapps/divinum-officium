Quarto Nonas Februárii
_
Purificátio beátae Maríae Vírginis, quae a Graecis Hypapánte Dómini appellátur.
Caesaréae, in Palastína, sancti Cornélii Centuriónis, quem beátus Petrus Apóstolus baptizávit, et apud praefátam urbem Episcopáli sublimávit honóre.
Romae, via Salária, pássio sancti Aproniáni Commentariénsis, qui, adhuc Gentílis, cum sanctum Sisínium e cárcere edúceret ut Laodício Praefécto praséntaret, vocémque de calo factam audíret: « Veníte, benedícti Patris mei, percípite regnum, quod vobis parátum est a constitutióne mundi », credens baptizátur, et póstea, in confessióne Dómini, vita finem senténtia capitáli accépit.
Item Roma sanctórum Mártyrum Fortunáti Feliciáni, Firmi et Cándidi.
Aureliánis, in Gállia, sancti Flósculi Epíscopi.
Cantuária, in Anglia, natális sancti Lauréntii Epíscopi, qui, post sanctum Augustínum, eam Ecclésiam gubernávit, et Regem ipsum ad fidem convértit.
Prati, in Etrúria, sanctae Catharínae de Rícciis, Vírginis Floréntinae, ex Ordine Praedicatórum, ob caeléstium donórum cópiam insígnis; quam Benedíctus Décimus quartus, Póntifex Máximus, sanctárum Vírginum fastis adscrípsit.
Burdígalae sanctae Joánnae de Léstonnac, Víduae, Institúti Filiárum beátae Vírginis Maríae Fundatrícis, caritátis stúdio ac puellárum instituendárum cura insígnis, quam Pius Papa Duodécimus Sanctárum número accénsuit.