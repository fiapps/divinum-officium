@Sancti/07-14

[Responsory1] (nisi rubrica cisterciensis)
@Commune/C4a:Responsory8

[Responsory3] (rubrica cisterciensis)
@CommuneCist/C4a:Responsory12

[Lectio2] (rubrica cisterciensis)
Bonaventúra, Balneorégii in Etrúria natus infans ex matris voto religióni beáti Francísci dicátur. Itaque adoléscens in Ordinem Fratrum Minórum adscríbi vóluit: ubi Alexandro de Ales magístro‚ ad summam doctrínæ perfectiónem brevi pervénit. Unde séptimo post anno libros Sententiárum Parísiis públice summa cum laude est interpretátus: quos étiam præcláris póstea commentáriis illustrávit. Post sex annos, sui Ordinis Generális Miníster Romæ factus, ea prudéntiæ ac sanctitátis laude ministérium gessit, ut in ómnium ore et admiratióne esset.

[Lectio3] (rubrica cisterciensis)
Multa scripsit in quibus summam eruditiónem cum pari pietátis ardóre conjúngens, lectórem docéndo movet. Quem Gregórius décimus, ejus sanctimóniæ et sapiéntiæ fama commótus, cardinálem et Epíscopum Albanénsem creávit. Eumdem adhuc vivéntem beátus Thomas Aquínas sanctum appellávit. Cum enim vitam sancti Francísci scribéntem comperísset: Sinámus, inquit, sanctum pro sancto laboráre. Migrávit e vita prídie Idus Júlii, in Concílio Lugdunénsi, quinquagínta tres annos natus, multis éditis miráculis. Quem Xystus quartus rétulit in Sanctórum númerum.

[Ant 3]
@Commune/C4a:Ant 1:s/N\./Bonaventúra/
