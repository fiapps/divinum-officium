[Rank]
Feria quinta infra Hebdomadam IV post Octavam Pentecostes;;Feria;;1

[Rule]
Oratio Dominica

[Lectio1]
De libro primo Regum.
!1 Sam 19:1-3
1 Locútus est autem Saul ad Jónatham fílium suum et ad omnes servos suos ut occíderent David. Porro Jónathas fílius Saul diligebat David valde. 
2 Et indicávit Jónathas David dicens: Quærit Saul pater meus occídere te; quapropter observa te, quæso, mane, et manebis clam, et abscondéris. 
3 Ego autem egrédiens stábo juxta patrem meum in agro ubicúmque fueris; et ego loquar de te ad patrem meum, et quodcúmque vídero, nuntiábo tibi.

[Responsory1]
@Tempora/Pent01-1:Responsory1

[Lectio2]
!1 Sam 19:4-6
4 Locútus est ergo Jónathas de David bona ad Saul patrem suum dixitque ad eum: Ne pecces, rex, in servum tuum David, quia non peccávit tibi, et ópera ejus bona sunt tibi valde. 
5 Et pósuit ánimam suam in manu sua et percússit Philisthæum, et fecit Dóminus salútem magnam universo Israeli. Vidísti et lætátus es; quare ergo peccas in sánguine innoxio interficiens David, qui est absque culpa? 
6 Quod cum audísset Saul, placátus voce Jónathæ jurávit: Vivit Dóminus, quia non occidétur.

[Responsory2]
@Tempora/Pent01-1:Responsory2

[Lectio3]
!1 Sam 19:8-10
8 Motum est autem rursum bellum, et egréssus David pugnávit advérsum Philísthiim percússitque eos plaga magna, et fugérunt a fácie ejus. 
9 Et factus est spíritus Dómini malus in Saul. Sedébat autem in domo sua et tenebat lanceam; porro David psallebat manu sua. 
10 Nisusque est Saul configere David lancea in paríete, et declinávit David a fácie Saul; lancea autem, casso vulnere, perláta est in paríetem. Et David fugit et salvátus est nocte illa.

[Responsory3]
@Tempora/Pent01-1:Responsory3
