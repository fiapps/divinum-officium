[Rank]
Feria VI Quattuor Temporum in Adventu;;Feria major;;2

[Rank1960]
Feria VI Quattuor Temporum Adventus;;Feria major;;3

[RankNewcal]
Feria VI infra Hebdomadam III Adventus;;Feria major;;2

[Rule]
Preces Feriales

[Lectio1]
Léctio sancti Evangélii secúndum Lucam.
!Luc 1:39-47
In illo témpore: Exsúrgens Maria ábiit in montana cum festinatióne in civitátem Juda: et intrávit in domum Zacharíæ, et salutávit Elisabeth. Et réliqua.
_
Homilía sancti Ambrosii Episcopi.
!Lib. 2. in Luc. cap. 1. post init.
Morale est ómnibus, ut qui fidem éxigunt, fidem ástruant. Et ideo Angelus, cum abscóndita nuntiáret, ut fidem astrúeret exemplo, senioris feminæ sterilisque conceptum Virgini Maríæ nuntiávit: ut possibile Deo omne, quod ei placúerit, asséreret. Ubi audívit hoc Maria, non quasi incrédula de oráculo, nec quasi incérta de nuntio, nec quasi dubitans de exemplo, sed quasi læta pro voto, religiosa pro officio, festina pro gáudio, in montana perréxit. Quo enim jam Deo plena, nisi ad superióra cum festinatióne conténderet? Nescit tarda molímina Sancti Spíritus grátia.

[Responsory1]
R. Emítte Agnum, Dómine, Dominatórem terræ, 
* De Petra desérti ad montem fíliæ Sion.
V. Osténde nobis, Dómine, misericórdiam tuam, et salutáre tuum da nobis.
R. De Petra desérti ad montem fíliæ Sion.

[Lectio2]
Discite et vos, sanctæ mulieres, sedulitátem, quam prægnántibus debeátis exhibere cognatis. Mariam, quæ ante sola in íntimis penetrálibus versabátur, non a publico virginitátis pudor, non ab studio asperitas móntium, non ab officio prolixitas itíneris retardávit. In montana Virgo cum festinatióne, Virgo officii memor, injuriæ ímmemor, afféctu urgénte non sexu, relícta perréxit domo. Discite, vírgines, non circumcursare per alienas ædes, non demorari in platéis, non aliquos in publico miscére sermónes. Maria in domo sera, festina in publico, mansit apud cognatam suam tribus mensibus.

[Responsory2]
R. Rorate, cæli, désuper, et nubes pluant justum: 
* Aperiátur terra, et gérminet Salvatórem.
V. Emítte Agnum, Dómine, Dominatórem terræ, de Petra desérti ad montem fíliæ Sion.
R. Aperiátur terra, et gérminet Salvatórem.

[Lectio3]
Didicistis, vírgines, pudórem Maríæ: discite humilitátem. Venit propinqua ad próximam, júnior ad seniórem: nec solum venit, sed etiam prior salutávit. Decet enim, ut quanto castior virgo, tanto humílior sit. Noverit deferre senióribus. Sit magistra humilitátis, in qua est proféssio castitátis. Est et causa pietátis, est etiam norma doctrinæ. Contuéndum est enim, quia superior venit ad inferiórem, ut inferior adjuvétur: Maria ad Elisabeth, Christus ad Joánnem.

[Responsory3]
R. Germinavérunt campi eremi germen odoris Israël: quia ecce Deus noster cum virtúte véniet, 
* Et splendor ejus cum eo.
V. Ex Sion spécies decóris ejus: Deus noster maniféste véniet.
R. Et splendor ejus cum eo.
&Gloria
R. Et splendor ejus cum eo.

[Ant 2]
Ex quo facta est * vox salutatiónis tuæ in áuribus meis, exsultávit in gáudio infans in útero meo, allelúja.

[Oratio]
Excita, quǽsumus, Domine, potentiam tuam, et veni: ut hi, qui in tua pietate confidunt, ab omni citius adversitate liberentur.
$Qui vivis

[Ant 3]
Hoc est testimónium, * quod perhibuit Joánnes: Qui post me venit, ante me factus est.
