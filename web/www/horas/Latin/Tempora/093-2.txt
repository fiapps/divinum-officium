[Lectio1]
De libro Tobíæ
!Tob 2:19-21
19 Anna vero uxor ejus ibat ad opus textrínum quotídie, et de labóre mánuum suárum victum, quem cónsequi póterat, deferebat. 
20 Unde factum est ut hædum caprárum accípiens detulísset domi;
21 cujus cum vocem balántis vir ejus audísset, dixit: Vidéte, ne forte furtivus sit; réddite eum dóminis suis, quia non licet nobis aut édere ex furto aliquid aut contingere.

[Responsory1]
@Tempora/093-0:Responsory4

[Lectio2]
!Tob 2:22-23; 3:1-3
22 Ad hæc uxor ejus irráta respóndit: Manifeste vana facta est spes tua et eleemósynæ tuæ modo apparuérunt. 
23 Atque his et aliis hujuscémodi verbis exprobrábat ei. 
1 Tunc Tobías ingemuit et cœpit orare cum lácrimis, 
2 dicens: Justus es, Dómine, et ómnia judícia tua justa sunt, et omnes viæ tuæ misericórdia, et véritas, et judícium. 
3 Et nunc, Dómine, memor esto mei, et ne vindíctam sumas de peccátis meis, neque réminiscáris delícta mea, vel paréntum meórum.

[Responsory2]
@Tempora/093-0:Responsory5

[Lectio3]
!Tob 3:4-6
4 Quóniam non obedívimus præceptis tuis, ideo traditi sumus in direptiónem, et captivitátem, et mortem, et in fabulam, et in impropérium ómnibus natiónibus, in quibus dispersísti nos. 
5 Et nunc, Dómine, magna judícia tua, quia non egimus secúndum præcepta tua et non ambulávimus sinceriter coram te.
6 Et nunc, Dómine, secúndum voluntátem tuam fac mecum, et præcipe in pace récipi spíritum meum; éxpedit enim mihi mori magis quam vívere.

[Responsory3]
@Tempora/093-0:Responsory6
