[Lectio1]
De libro Judith
!Jdt 8:1-4
1 Et factum est, cum audísset hæc verba, quæ erat fília Merari, fílii Idox, fílii Joseph, fílii Ozíæ, fílii Elai, fílii Jammor, fílii Gédeon, fílii Ráphaim, fílii Achitob, fílii Melchíæ, fílii Enan, fílii Nathaníæ, fílii Saláthiel, fílii Simeon, fílii Ruben, 
2 et vir ejus fuit Manásses, qui mórtuus est in diébus messis hordeáceæ;
3 instábat enim super alligántes manípulos in campo, et venit æstus super caput ejus, et mórtuus est in Bethulia civitáte sua et sepúltus est illic cum pátribus suis. 
4 Erat autem Judith relícta ejus vidua jam annis tribus et mensibus sex.

[Responsory1]
@Tempora/094-0:Responsory4

[Lectio2]
!Jdt 8:5-8
5 Et in superióribus domus suæ fecit sibi secretum cubiculum, in quo cum puellis suis clausa morabátur. 
6 Et habens super lumbos suos cilícium, jejunábat ómnibus diébus vitæ suæ præter sábbata et neoménias et festa domus Israël. 
7 Erat autem eleganti aspectu nimis; cui vir suus relíquerat divítias multas et familiam opiosam ac possessiónes armentis boum et grégibus óvium plenas. 
8 Et erat hæc in ómnibus famosíssima, quóniam timebat Dóminum valde, nec erat qui loquerétur de illa verbum malum.

[Responsory2]
@Tempora/094-0:Responsory5

[Lectio3]
!Jdt 8:9-11
9 Hæc itaque, cum audísset quóniam Ozías promisísset quod, transacto quinto die, traderet civitátem, misit ad presbyteros Chabri et Charmi. 
10 Et venérunt ad illam, et dixit illis: Quod est hoc verbum, in quo consensit Ozías, ut tradat civitátem Assyriis, si intra quinque dies non venerit vobis adjutórium? 
11 Et qui estis vos, qui tentátis Dóminum?

[Responsory3]
@Tempora/094-0:Responsory6
