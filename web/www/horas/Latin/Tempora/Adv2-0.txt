[Rank]
Dominica II Adventus;;Semiduplex;;5.6

[Rank1960]
Dominica II Adventus;;Semiduplex;;6

[Rule]
9 lectiones
Antiphonas horas

[Ant Vespera]
Ecce in núbibus cæli * Dóminus véniet cum potestate magna, allelúja.
Urbs fortitúdinis * nostræ Sion, Salvátor ponétur in ea murus et ántemurale: aperite portas, quia nobíscum Deus, allelúja.
Ecce apparébit * Dóminus, et non mentiétur: si moram fécerit exspécta eum, quia véniet, et non tardabit, allelúja.
Montes et colles * cantábunt coram Deo laudem, et ómnia ligna silvárum plaudent mánibus: quóniam véniet Dominator Dóminus in regnum ætérnum, allelúja, allelúja.
Ecce Dóminus * noster cum virtúte véniet, et illuminábit óculos servórum suórum, allelúja.

[Capitulum Vespera]
!Rom 15:4
v. Fratres: Quæcúmque scripta sunt, ad nostram doctrinam scripta sunt: ut per patiéntiam, et consolatiónem Scripturárum spem habeámus.
$Deo gratias

[Ant 1]
Veni, Dómine, * visitare nos in pace, ut lætemur coram te corde perfecto.

[Oratio]
Excita, Dómine, corda nostra ad præparándas Unigéniti tui vias: ut, per eius advéntum, purificátis tibi méntibus servíre mereámur:
$Qui tecum

[Lectio1]
De Isaia Propheta
!Isa 11:1-4
1 Et egrediétur virga de radíce Iesse, et flos de radíce eius ascendet.
2 Et requiéscet super eum Spíritus Dómini: spíritus sapiéntiæ et intelléctus, spíritus consílii et fortitúdinis, spíritus sciéntiæ et pietátis;
3 Et replébit eum spíritus timoris Dómini: non secúndum visiónem oculórum iudicábit, neque secúndum audítum aurium árguet:
4 Sed iudicábit in iustítia páuperes, et árguet in æquitáte pro mansuétis terræ:

[Responsory1]
R. Jerusalem, cito véniet salus tua: Quare mœróre consúmeris? numquid consiliarius non est tibi, quia innovávit te dolor? 
* Salvábo te, et liberábo te, noli timere.
V. Ego enim sum Dóminus, Deus tuus, Sanctus Israël, Redémptor tuus.
R. Salvábo te, et liberábo te, noli timere.

[Lectio2]
!Isa 11:4-7
4 Et percutiet terram virga oris sui, et spíritu labiórum suórum interfíciet ímpium.
5 Et erit justítia cingulum lumbórum ejus: et fides cinctórium renis ejus. 
6 Habitábit lupus cum agno, et pardus cum hedo accubabit, vitulus et leo et ovis simul morabúntur, et puer párvulus minábit eos. 
7 Vitulus et ursus pascéntur, simul requiescent catuli eórum, et leo quasi bos comedet paleas.

[Responsory2]
R. Ecce Dóminus véniet, et omnes Sancti ejus cum eo, et erit in die illa lux magna: et exíbunt de Jerusalem sicut aqua munda: et regnábit Dóminus in ætérnum 
* Super omnes gentes.
V. Ecce Dóminus cum virtúte véniet: et regnum in manu ejus, et potéstas, et impérium.
R. Super omnes gentes.

[Lectio3]
!Isa 11:8-10
8 Et delectábitur infans ab ubere super foramine áspidis, et in caverna reguli, qui ablactátus fúerit, manum suam mittet. 
9 Non nocébunt, et non occident in universo monte sancto meo: quia repléta est terra sciéntia Dómini, sicut aquæ maris operiéntes. 
10 In die illa radix Jesse, qui stat in signum populórum, ipsum gentes deprecabúntur, et erit sepulchrum ejus gloriosum.

[Responsory3]
R. Cívitas Jerusalem, noli flere: quóniam doluit Dóminus super te: 
* Et auferet a te omnem tribulatiónem.
V. Ecce Dóminus in fortitúdine véniet: et bráchium ejus dominábitur.
R. Et auferet a te omnem tribulatiónem.
&Gloria
R. Et auferet a te omnem tribulatiónem.

[Lectio4]
De Expositióne sancti Hieronymi Presbyteri in Isaíam Prophétam.
!Liber 4. in cap. 11 Isaíæ.
Et egrediétur virga de radíce Jesse. Usque ad principium visiónis, vel pónderis Babylónis, quod vidit Isaías, fílius Amos, omnis hæc prophetía de Christo est: quam per partes vólumus explanare, ne simul propósita atque disserta lectóris confundat memóriam. Virgam et flórem de radíce Jesse ipsum Dóminum Judæi interpretántur: quod scilicet in virga regnántis poténtia, in flore pulchritúdo monstrétur.

[Responsory4]
R. Ecce véniet Dóminus, protéctor noster, Sanctus Israël, 
* Coronam regni habens in cápite suo.
V. Et dominábitur a mari usque ad mare, et a flúmine usque ad términos orbis terrárum.
R. Coronam regni habens in cápite suo.

[Lectio5]
Nos autem virgam de radíce Jesse sanctam Mariam Vírginem intélligamus, quæ nullum hábuit sibi frúticem cohæréntem, de qua et supra légimus: Ecce virgo concípiet et pariet fílium. Et flórem, Dóminum Salvatórem, qui dicit in Cántico canticórum: Ego flos campi, et lílium convallium.

[Responsory5]
R. Sicut mater consolátur fílios suos, ita consolabor vos, dicit Dóminus: et de Jerusalem civitáte quam elégi, véniet vobis auxílium: 
* Et videbitis et gaudébit cor vestrum.
V. Dabo in Sion salútem, et in Jerusalem glóriam meam.
R. Et videbitis et gaudébit cor vestrum.

[Lectio6]
Super hunc ígitur flórem, qui de trunco et radíce Jesse per Mariam Vírginem repénte consúrget, requiéscet Spíritus Dómini: quia in ipso complácuit omnem plenitúdinem divinitátis habitáre corporáliter: nequaquam per partes, ut in ceteris Sanctis: sed juxta Evangélium eórum, quod Hebræo sermóne conscríptum legunt Nazaræi: Descéndet super eum omnis fons Spíritus Sancti. Dóminus autem Spíritus est: et ubi Spíritus Dómini, ibi libertas.

[Responsory6]
R. Jerusalem, plantábis víneam in móntibus tuis: exsultábis, quóniam dies Dómini véniet: surge, Sion, convértere ad Dóminum Deum tuum: gaude et lætare, Jacob: 
* Quia de médio Géntium Salvátor tuus véniet.
V. Exsulta satis, fília Sion: jubila, fília Jerusalem.
R. Quia de médio Géntium Salvátor tuus véniet.
&Gloria
R. Quia de médio Géntium Salvátor tuus véniet.

[Lectio7]
Léctio sancti Evangélii secúndum Matthǽum.
!Matt 11:2-10
In illo témpore: Cum audísset Joánnes in vinculis ópera Christi, mittens duos de discípulis suis, ait illi: Tu es qui venturus es, an alium exspectámus? Et réliqua.
_
Homilía sancti Gregórii Papæ.
!Homilía 6 in Evangelia, post initium
Visis tot signis tantisque virtútibus, non scandalizari quisque pótuit, sed admirari. Sed infidelium mens grave in illo scándalum pértulit, cum eum post tot miracula moriéntem vidit. Unde et Paulus dicit: Nos autem prædicámus Christum crucifixum, Judæis quidem scándalum, Géntibus autem stultítiam. Stultum quippe homínibus visum est, ut pro homínibus Auctor vitæ morerétur: et inde contra eum homo scándalum sumpsit, unde ei ámplius debitor fíeri debuit. Nam tanto Deus ab homínibus dignius honorandus est, quanto pro homínibus et indigna suscépit.

[Responsory7]
R. Egrediétur Dóminus de Samaría ad portam, quæ réspicit ad Oriéntem: et véniet in Bethlehem ámbulans super aquas redemptiónis Judæ: 
* Tunc salvus erit omnis homo: quia ecce véniet.
V. Et præparábitur in misericórdia solium ejus, et sedébit super illud in veritáte.
R. Tunc salvus erit omnis homo: quia ecce véniet.

[Lectio8]
Quid est ergo dicere: Beátus qui non fúerit scandalizátus in me; nisi apérta voce abjectiónem mortis suæ humilitátemque signare? Ac si patenter dicat: Mira quidem facio, sed abjecta pérpeti non dedignor. Quia ergo moriéndo te súbsequor, cavéndum valde est homínibus, ne in me mortem despíciant, qui signa venerántur.

[Responsory8]
R. Festina, ne tardáveris, Dómine: 
* Et líbera pópulum tuum.
V. Veni, Dómine, et noli tardare: relaxa facínora plebi tuæ.
R. Et líbera pópulum tuum.

[Lectio9]
Sed dimissis Joánnis discípulis, quid de eodem Joánne turbis dicat, audiámus: Quid exístis in desértum vidére? Arúndinem vento agitatam? Quod videlicet non asseréndo , sed negando intulit. Arúndinem quippe mox ut aura contígerit, in partem álteram inflectit. Et quid per arúndinem, nisi carnalis animus designátur? Qui mox ut favore vel detractióne tangitur, statim in partem quámlibet inclinátur?

[Responsory9]
R. Ecce Dóminus véniet cum splendore descendens, et virtus ejus cum eo, 
* Visitare pópulum suum in pace, et constitúere super eum vitam sempiternam.
V. Ecce Dóminus noster cum virtúte véniet.
R. Visitare pópulum suum in pace, et constitúere super eum vitam sempiternam.
&Gloria
R. Visitare pópulum suum in pace, et constitúere super eum vitam sempiternam.

[Ant Laudes]
@:Ant Vespera

[Capitulum Laudes]
@:Capitulum Vespera

[Ant 2]
Joánnes autem * cum audísset in vinculis ópera Christi, mittens duos ex discípulis suis, ait illi: Tu es qui venturus es, an alium exspectámus?

[Capitulum Tertia]
@:Capitulum Vespera

[Capitulum Sexta]
!Rom 15:5-6
v. Deus autem patiéntiæ, et solatii det vobis idípsum sapere in alterutrum secúndum Jesum Christum: ut unanimes uno ore honorificetis Deum, et Patrem Dómini nostri Jesu Christi.
$Deo gratias

[Capitulum Nona]
!Rom 15:13
v. Deus autem spei repleat vos omni gáudio et pace in credéndo: ut abundetis in spe, et in virtúte Spíritus Sancti.
$Deo gratias

[Ant 3]
Tu es, qui venturus es, * an alium exspectámus? Dícite Joánni quæ vidístis: Ad lumen redeunt cæci, mórtui resurgunt, páuperes evangelizántur, allelúja.
