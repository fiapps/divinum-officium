[Rank]
Dominica III Post Pentecosten, infra Octavam SSmi Cordis D.N.J.C;;Semiduplex;;5;;ex Tempora/Pent02-5

[Rule]
ex Tempora/Pent02-5;
9 lectiones
Psalmi Dominica
Antiphonas horas
Symbolum Athanasium
Doxology=Heart

[Capitulum Vespera]
!1 Pet 5:6-7
v. Caríssimi, humiliámini sub poténti manu Dei, ut vos exáltet in témpore visitatiónis; omnem sollicitúdinem vestram projiciéntes in eum, quóniam ipsi cura est de vobis.
$Deo gratias

[Ant 1]
Cognovérunt omnes * a Dan usque Bersabee, quod fidélis Samuel prophéta esset Domini.

[Versum 1]
V. Memóriam fecit mirabílium suórum miserátor Dóminus.
R. Escam dedit timéntibus se.

[Oratio]
Protéctor in te sperántium, Deus, sine quo nihil est válidum, nihil sanctum: multíplica super nos misericórdiam tuam; ut, te rectóre, te duce, sic transeámus per bona temporália, ut non amittámus ætérna.
$Per Dominum

[Lectio1]
De libro primo Regum.
!1 Sam 9:18-21
18 Accessit autem Saul ad Samuelem in médio portæ et ait: Indica, oro, mihi, ubi est domus Vidéntis.
19 Et respóndit Samuel Sauli dicens: Ego sum Videns; ascende ante me in excélsum, ut comedatis mecum hódie, et dimittam te mane et ómnia, quæ sunt in corde tuo, indicábo tibi;
20 et de ásinis, quas nudiustertius perdidísti, ne sollícitus sis, quia inventæ sunt. Et cujus erunt optima quæque Israël? nonne tibi et omni domui patris tui?
21 Respondens autem Saul ait: Numquid non fílius Jémini ego sum de mínima tribu Israël? et cognátio mea novíssima inter omnes familias de tribu Bénjamin? Quare ergo locútus es mihi sermónem istum?

[Responsory1]
R. Fériam eis pactum sempitérnum et non désinam eis benefácere et timórem meum dabo in corde eórum;
* Ut non recédant a me.
V. Et lætábor super eis cum bene eis fécero in toto Corde meo.
R. Ut non recédant a me.

[Lectio2]
!1 Sam 9:22-25
22 Assumens itaque Samuel Saulem et púerum ejus, introduxit eos in triclinium, et dedit eis locum in cápite eórum, qui fuerant invitáti; erant enim quasi trigínta viri.
23 Dixitque Samuel coco: Da partem, quam dedi tibi, et præcepi ut repóneres seorsum apud te.
24 Levávit autem cocus armum et pósuit ante Saul. Dixitque Samuel: Ecce quod remánsit: pone ante te et cómede, quia de industria servátum est tibi, quando pópulum vocávi. Et comédit Saul cum Samuele in die illa.
25 Et descendérunt de excélso in oppidum, et locútus est cum Saule in solario; stravítque Saul in solario et dormívit.

[Responsory2]
R. Si inimícus meus maledixísset mihi, sustinuíssem útique
* Tu vero homo unánimis qui simul mecum dulces capiébas cibos.
V. Et si is qui me óderat super me magna locútus fuísset, abscondíssem me fórsitan ab eo.
R. Tu vero homo unánimis qui simul mecum dulces capiébas cibos.

[Lectio3]
!1 Sam 9:26-27; 10:1
26 Cumque mane surrexíssent, et jam elucésceret, vocávit Samuel Saulem in solario dicens: Surge, et dimittam te. Et surréxit Saul: egressíque sunt ambo, ipse videlicet et Samuel.
27 Cumque descénderent in extrema parte civitátis, Samuel dixit ad Saul: Dic púero ut antecedat nos et tránseat; tu autem subsiste paulísper, ut índicem tibi verbum Dómini.
1 Tulit autem Samuel lentículam ólei et effudit super caput ejus et deosculátus est eum et ait: Ecce unxit te Dóminus super hereditátem suam in príncipem, et liberábis pópulum suum de mánibus inimicórum ejus, qui in circúitu ejus sunt. 

[Responsory3]
R. Cum essémus mórtui peccátis, convivificávit nos Deus in Christo
* Propter nímiam caritátem suam qua diléxit nos.
V. Ut osténderet in sæculis superveniéntibus abundántes divítias grátiæ suæ.
R. Propter nímiam caritátem suam qua diléxit nos.
&Gloria
R. Propter nímiam caritátem suam qua diléxit nos.

[Lectio4]
!Ex lítteris Encyclicis Pii Papæ undécimi
At certe inter cétera illa, quæ próprie ad sacratíssimi Cordis cultum pértinent, pia éminet ac memoránda est consecrátio, qua, nos nostráque ómnia ætérnæ Núminis caritáti accépta referéntes, divíno Jesu Cordi devovémus. Verum, áliud accédat opórtet, honéstæ satisfactiónis, ínquimus, seu reparatiónis, quam dicunt, offícium sacratíssimo Cordi Jesu præstándum. Nam, si illud est in consecratióne primum ac præcípuum ut amóri Creatóris creatúræ amor rependátur, álterum sponte hinc séquitur, ut eídem increáto Amóri, si quando aut oblivióne negléctus, aut offénsa violátus sit, illátæ quoquo modo injúriæ compensári débeant: quod quidem débitum reparatiónem vulgáto nómine vocámus.

[Responsory4]
R. Prope est Dóminus ómnibus invocántibus eum,
* Omnibus invocántibus eum in veritáte.
V. Miserátor et miséricors Dóminus, pátiens et multum miséricors.
R. Omnibus invocántibus eum in veritáte.

[Lectio5]
Quodsi ad utrámque rem iísdem prorsus ratiónibus impéllimur, reparándi tamen expiandíque offício ob validiórem quemdam justítiæ et amóris títulum tenémur: justítiæ quidem, ut irrogáta Deo nostris flagítiis expiétur offénsa et violátus ordo pœniténtia redintegrétur; amóris vero, ut Christo patiénti ac « saturáto oppróbriis » compatiámur eíque nonníhil solácii pro tenuitáte nostra afferámus. Peccatóres enim cum simus omnes, multísque oneráti culpis, non eo solo cultu Deus noster nobis est honorándus, quo vel ejus summam Majestátem débitis obséquiis adorémus, vel ejus suprémum domínium precándo agnoscámus, vel ejus infinítam largitátem gratiárum actiónibus laudémus; sed prætérea Deo justo víndici satisfaciámus opórtet « pro innumerabílibus peccátis et offensiónibus et negligéntiis » nostris. Consecratióni ígitur, qua Deo devovémur et sancti Deo vocámur, ea sanctitáte ac firmitáte quæ, ut docet Angélicus, consecratiónis est própria, addénda est expiátio, qua pénitus peccáta exstinguántur, ne forte indignitátem nostram impudéntem revérberet summæ justítiæ sánctitas, munúsque nostrum pótius árceat invísum quam gratum suscípiat.

[Responsory5]
R. Confíteor tibi, Pater, Dómine cæli et terræ, quia abscondísti hæc a sapiéntibus et prudéntibus
* Et revelásti ea párvulis.
V. Ita, Pater, quóniam sic fuit plácitum ante te.
R. Et revelásti ea párvulis.

[Lectio6]
Hoc autem expiatiónis offícium humáno géneri univérso incúmbit, quippe quod, ut christiána docémur fide, post Adæ miserándum casum, hereditária labe inféctum, concupiscéntiis obnóxium et misérrime depravátum, in perníciem detrudéndum fuísset sempitérnam. Id quidem supérbi hac nostra ætáte sapiéntes, véterem Pelágii errórem secúti, inficiántur, natívam quandam virtútem humánæ natúræ jactántes quæ suápte vi ad altióra usque progrediátur; sed falsa hæc humánæ supérbiæ comménta réjicit Apóstolus, illud nos ádmonens: « natúra erámus fílii iræ ». Et sane jam ab inítio commúnis illíus expiatiónis débitum quasi agnovére hómines et Deo sacrifíciis vel públicis placándo, naturáli quodam sensu ducti, óperam dare coepérunt.

[Responsory6]
R. Omnes gentes quascúmque fecísti vénient
* Et adorábunt coram te, Dómine.
V. Et glorificábunt nomen tuum quóniam magnus es tu, et fáciens mirabília.
R. Et adorábunt coram te, Dómine.
&Gloria
R. Et adorábunt coram te, Dómine.

[Lectio7]
Léctio sancti Evangélii secúndum Lucam.
!Luc 15:1-10
In illo témpore: Erant appropinquántes ad Jesum publicani et peccatóres, ut audírent illum. Et réliqua.
_
Homilía sancti Gregórii Papæ.
!Homilía 34. in Evangelium, n. 2-3, post initium.
Audístis in lectióne evangelica, fratres mei, quia peccatóres et publicani accessérunt ad Redemptórem nostrum; et non solum ad colloquéndum, sed etiam ad convescéndum recepti sunt. Quod vidéntes pharisæi dedignáti sunt. Ex qua re colligite quia vera justítia compassiónem habet, falsa justítia dedignatiónem. Quamvis et justi soleant recte peccatóribus dedignari: sed aliud est quod agitur typho supérbiæ, aliud quod zelo disciplinæ.

[Responsory7]
R. Ego si exaltátus fúero a terra
* Omnia traham ad meípsum.
V. Hoc autem dicébat signíficans qua morte esset moritúrus.
R. Omnia traham ad meípsum.

[Lectio8]
Dedignantur etenim, sed non dedignantes: desperant, sed non desperantes: persecutionem commovent, sed amantes: quia etsi foris increpationes per disciplinam exaggerant, intus tamen dulcedinem per caritatem servant. Praeponunt sibi in animo ipsos plerumque quos corrigunt: meliores existimant eos quoque quos judicant. Quod videlicet agentes, et per disciplinam subditos, et per humilitatem custodiunt semetipsos.

[Responsory8]
R. Simus ergo imitatóres Dei
* Et ambulémus in diléctione.
V. Sicut et Christus diléxit nos et trádidit semetípsum pro nobis.
R. Et ambulémus in diléctione.
&Gloria
R. Et ambulémus in diléctione.

[Lectio9]
At contra, hi qui de falsa justitia superbire solent, ceteros quosque despiciunt, nulla infirmantibus misericordia condescendunt: quo se peccatores esse non credunt, eo deterius peccatores fiunt. De quorum profecto numero pharisaei exstiterant, qui diiudicantes Dominum quod peccatores susciperet, arenti corde ipsum fontem misericordiae reprehendebant. Sed quia aegri erant, ita ut aegros se esse nescirent; quatenus quod erant agnoscerent, caelestis eos medicus blandis fomentis curat, benignum paradigma objicit, et in eorum corde vulneris tumorem premit.
&teDeum

[Capitulum Laudes]
@:Capitulum Vespera

[Ant 2]
Quis ex vobis * homo, qui habet centum oves et, si perdiderit unam ex illis, nonne dimittit nonagínta novem in desérto et vadit ad illam quæ perierat, donec invéniat eam? Allelúja.

[Versum 2]
V. Tóllite jugum meum super vos et díscite a me.
R. Quia mitis sum et húmilis Corde.

[Capitulum Tertia]
@:Capitulum Vespera

[Capitulum Sexta]
!1 Pet 5:8-9
v. Sóbrii estóte, et vigiláte: quia adversárius vester diábolus tamquam leo rúgiens círcuit, quærens quem dévoret: cui resístite fortes in fide, sciéntes eámdem passiónem ei, quæ in mundo est, vestræ fraternitáti fíeri.
$Deo gratias

[Capitulum Nona]
!1 Pet 5:10-11
v. Deus autem omnis grátiæ, qui vocávit nos in ætérnam suam glóriam in Christo Jesu, módicum passos ipse perfíciet, confirmábit solidabítque. Ipsi glória et impérium in sæcula sæculórum. Amen.
$Deo gratias

[Ant 3]
Quæ mulier * habens drachmas decem, et si perdiderit drachmam unam, nonne accéndit lucérnam et everrit domum et quærit diligenter, donec invéniat?

[Versum 3]
@:Versum 1

[Commemoratio]
!Pro SSmi Cordis Jesu
@Tempora/Pent02-5:Oratio
