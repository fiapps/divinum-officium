[Lectio1]
De libro secúndo Machabæórum
!2 Mac 15:7-11
7 Machabæus autem semper confidebat cum omni spe auxílium sibi a Deo affuturum:
8 et hortabátur suos ne formidarent ad advéntum natiónum, sed in mente haberent adjutória sibi facta de cælo, et nunc sperárent ab Omnipoténte sibi affuturam victoriam. 
9 Et allocútus eos de lege et prophétis, ádmonens etiam certamina quæ fecerant prius, promptiores constítuit eos. 
10 Et, ita ánimis eórum eréctis, simul osténdebat Géntium fallaciam, et juramentórum prævaricatiónem. 
11 Singulos autem illórum armávit, non clypei et hastæ munitióne, sed sermónibus optimis et exhortatiónibus, expósito digno fide somnio, per quod universos lætificávit.

[Responsory1]
@Tempora/101-0:Responsory7

[Lectio2]
!2 Mac 15:12-16
12 Erat autem hujusscémodi visus: Oníam, qui fuerat summus sacerdos, virum bonum et benignum, verecúndum visu, modestum móribus, et eloquio decórum, et qui a púero in virtútibus exercitátus sit, manus protendéntem orare pro omni pópulo Judæórum; 
13 post hoc apparuísse et alium virum ætate et glória mirábilem, et magni decóris habitúdine circa illum. 
14 Respondéntem vero Oníam dixisse: Hic est fratrum amator, et pópuli Israël: hic est, qui multum orat pro pópulo et univérsa sancta civitáte, Jeremías prophéta Dei; 
15 extendisse autem Jeremíam dextram, et dedisse Judæ gládium aureum, dicéntem:
16 Accipe sanctum gládium, munus a Deo, in quo dejícies adversarios pópuli mei Israël.

[Responsory2]
@Tempora/101-1:Responsory2

[Lectio3]
!2 Mac 15:17-19
17 Exhortáti itaque Judæ sermónibus bonis valde, de quibus extolli posset ímpetus, et animi juvenum confortari, statuérunt dimicáre et conflígere fortiter: ut virtus de negotiis judicáret, eo quod cívitas sancta et templum periclitaréntur. 
18 Erat enim pro uxóribus et fíliis, itemque pro frátribus et cognátis, minor sollicitúdo; maximus vero et primus pro sanctitáte timor erat templi. 
19 Sed et eos qui in civitáte erant, non minima sollicitúdo habebat pro his qui congressuri erant.

[Responsory3]
@Tempora/101-1:Responsory3
