[Lectio1]
Incipit Zacharías Prophéta
!Zach 1:1-3
1 In mense octavo, in anno secundo Daríi regis, factum est verbum Dómini ad Zacharíam fílium Barachíæ fílii Addo prophétam, dicens: 
2 Irátus est Dóminus super patres vestros iracúndia; 
3 et dices ad eos: Hæc dicit Dóminus exercituum: Convertímini ad me, ait Dóminus exercituum, et convértar ad vos, dicit Dóminus exercituum.

[Responsory1]
@Tempora/111-0:Responsory4

[Lectio2]
!Zach 1:4-5
4 Ne sitis sicut patres vestri, ad quos clamábant prophetæ priores, dicéntes: Hæc dicit Dóminus exercituum: Convertímini de viis vestris malis, et de cogitatiónibus vestris pessimis; et non audiérunt, neque attendérunt ad me, dicit Dóminus. 
5 Patres vestri, ubi sunt? et prophetæ numquid in sempitérnum vivent?

[Responsory2]
@Tempora/111-0:Responsory5

[Lectio3]
!Zach 1:6
6 Verúmtamen verba mea, et legítima mea, quæ mandávi servis meis prophétis, numquid non comprehendérunt patres vestros, et conversi sunt, et dixérunt: Sicut cogitávit Dóminus exercituum fácere nobis secúndum vias nostras, et secúndum adinventiónes nostras, fecit nobis?

[Responsory3]
@Tempora/111-0:Responsory6
