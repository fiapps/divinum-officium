[Lectio1]
De libro Judith
!Jdt 10:1-4
1 Factum est autem, cum cessasset clamáre ad Dóminum, surréxit de loco in quo jacúerat prostráta ad Dóminum; 
2 vocavítque abram suam, et descéndens in domum suam ábstulit a se cilícium et éxuit se vestiméntis viduitátis suæ, 
3 et lavit corpus suum et unxit se myro optimo et discriminávit crinem cápitis sui et impósuit mitram super caput suum et induit se vestiméntis jucunditátis suæ induitque sandalia pédibus suis assumpsítque dextralíola et lília et inaures et ánulos et ómnibus ornamentis suis ornávit se. 
4 Cui etiam Dóminus cóntulit splendórem.

[Responsory1]
@Tempora/094-0:Responsory7

[Lectio2]
!Jdt 10:11-12
11 Factum est autem, cum descenderet montem circa ortum diéi, occurrérunt ei exploratóres Assyriórum et tenuérunt eam dicéntes: Unde venis aut quo vadis? 
12 Quæ respóndit: Fília sum Hebræórum; ideo ego fugi a fácie eórum, quóniam futurum agnóvi quod dentur vobis in deprædatiónem, pro eo quod contemnéntes vos noluérunt ultro trádere seipsos, ut invenírent misericórdiam in conspéctu vestro.

[Responsory2]
@Tempora/093-0:Responsory7

[Lectio3]
!Jdt 10:16-20
16 Duxerúntque illam ad tabernáculum Holofernis, annuniántes eam. 
17 Cumque intrasset ante fáciem ejus, statim captus est in suis óculis Holofernes.  
18 Dixerúntque ad eum satéllites ejus: Quis contemnat pópulum Hebræórum, qui tam decoras mulieres habent, ut non pro his mérito pugnare contra eos debeamus? 
19 Videns itaque Judith Holofernem sedéntem in conopéo, quod erat ex purpura et auro et smaragdo et lapidibus pretiósis intextum,
20 et, cum in fáciem ejus intendísset, adorávit eum prosternens se super terram.

[Responsory3]
@Tempora/094-0:Responsory3
