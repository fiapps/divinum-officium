[Lectio1]
De libro Judith
!Jdt 16:22-23
22 Et factum est post hæc, omnis pópulus post victoriam venit in Jerusalem adorare Dóminum; et mox ut purificáti sunt, obtulérunt omnes holocáusta, et vota, et repromissiónes suas. 
23 Porro Judith univérsa vasa bellica Holofernis, quæ dedit illi pópulus, et conopéum, quod ipsa sustúlerat de cubíli ipsíus, óbtulit in anáthema obliviónis.


[Responsory1]
@Tempora/094-0:Responsory7

[Lectio2]
!Jdt 16:24-27
24 Erat autem pópulus jucúndus secúndum fáciem sanctórum; et per tres menses gáudium hujus victóriæ celebrátum est cum Judith. 
25 Post dies autem illos unusquísque rediit in domum suam, et Judith magna facta est in Bethulia et præclárior erat univérsæ terræ Israël. 
26 Erat etiam virtúti castitas adjuncta, ita ut non cognósceret virum ómnibus diébus vitæ suæ, ex quo defunctus est Manásses vir ejus. 
27 Erat autem, diébus festis, procédens cum magna gloria.

[Responsory2]
@Tempora/093-0:Responsory7

[Lectio3]
!Jdt 16:28-31
28 Mansit autem in domo viri sui annus centum quinque, et dimísit abram suam liberam, et defuncta est ac sepúlta cum viro suo in Bethulia. 
29 Luxitque illam omnis pópulus diébus septem. 
30 In omni autem spátio vitæ ejus non fuit qui perturbaret Israël, et post mortem ejus annis multis. 
31 Dies autem victóriæ hujus festivitátis ab Hebræis in número sanctórum diérum accipitur et cólitur a Judæis ex illo témpore usque in præséntem diem.

[Responsory3]
@Tempora/094-0:Responsory3
