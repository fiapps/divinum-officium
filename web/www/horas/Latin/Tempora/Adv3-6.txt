[Rank]
Sabbato Quattuor Temporum in Adventu;;Feria major;;2

[Rank1960]
Sabbato Quattuor Temporum Adventus;;Feria major;;3

[RankNewcal]
Sabbato infra Hebdomadam III Adventus;;Feria major;;2

[Rule]

[Lectio1]
Léctio sancti Evangélii secúndum Lucam.
!Luc 3:1-6
Anno quintodecimo imperii Tiberii Cæsaris, procurante Pontio Pilato Judæam. Et réliqua.
_
Homilía sancti Gregórii Papæ.
!Homilía 20 in Evangelia
Redemptoris nostri Præcursor, quo témpore prædicatiónis offícium accéperit, memorato Romanæ reipúblicæ príncipe, et Judææ régibus, designátur. Quia enim illum prædicáre veniebat, qui et ex Judæa quosdam, et multos ex Géntibus redempturus erat: per regem Géntium et príncipes Judæórum prædicatiónis ejus témpora designántur.  Quia autem Gentilitas colligenda erat, et Judæa pro culpa perfidiæ dispergenda, ipsa quoque descriptio terreni principátus osténdit: quóniam et in Romana republica unus præfuisse describitur, et in Judææ regno per quartam partem plurimi principabántur.

[Responsory1]
R. Egrediétur virga de radíce Jesse, et flos de radíce ejus ascendet: 
* Et erit justítia cíngulum lumbórum ejus, et fides cinctórium renum ejus.
V. Et requiéscet super eum spíritus Dómini: spíritus sapiéntiæ, et intelléctus: spíritus consílii, et fortitúdinis.
R. Et erit justítia cíngulum lumbórum ejus, et fides cinctórium renum ejus.

[Lectio2]
Voce étenim nostri Redemptoris dícitur: Omne regnum in seípsum divisum desolábitur. Liquet ergo, quod ad finem regni Judæa pervenerat, quæ tot régibus divisa subjacebat. Apte quoque non solum quibus régibus, sed etiam quibus sacerdótibus actum sit, demonstrátur: et quia illum Joánnes Baptista prædicaret, qui simul Rex et Sacerdos exsísteret, Lucas Evangelista prædicatiónis ejus témpora per regnum et sacerdotium designávit.

[Responsory2]
R. Radix Jesse, qui exsúrget judicáre Gentes, in eum Gentes sperábunt: 
* Et erit nomen ejus benedíctum in sæcula.
V. Super ipsum continébunt reges os suum, ipsum Gentes deprecabúntur.
R. Et erit nomen ejus benedíctum in sæcula.

[Lectio3]
Et venit in omnem regiónem Jordánis, prædicans baptismum pœniténtiæ in remissiónem peccatórum. Cunctis legéntibus liquet, quia Joánnes non solum baptismum pœniténtiæ prædicávit, verum etiam quibusdam dedit: sed tamen baptismum suum in remissiónem peccatórum dare non pótuit. Remissio étenim peccatórum in solo nobis baptismo Christi tribúitur. Notándum itaque, quod dícitur: Prædicans baptismum pœniténtiæ in remissiónem peccatórum: quóniam baptismum, quod peccáta sólveret, quia dare non póterat, prædicábat: ut sicut incarnátum Verbum Patris præcurrebat verbo prædicatiónis, ita baptismum pœniténtiæ, quo peccáta solvúntur, præcurreret suo baptismate, quo peccáta solvi non possunt.

[Responsory3]
R. Veni, Dómine, et noli tardare: relaxa facínora plebi tuæ, 
* Et révoca dispersos in terram suam.
V. Excita, Dómine, poténtiam tuam, et veni, ut salvos fácias nos.
R. Et révoca dispersos in terram suam.
&Gloria
R. Et révoca dispersos in terram suam.

[Ant 2]
Quómodo fiet istud, * Angele Dei, quóniam virum non cognósco? Audi, Maria Virgo: Spíritus Sanctus supervéniet in te, et virtus Altíssimi obumbrábit tibi.

[Oratio]
Deus, qui conspicis, quia ex nostra pravitáte affligimur: concede propítius; ut ex tua visitatióne consolemur:
$Qui vivis
