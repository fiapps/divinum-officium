[Lectio1]
De libro Judith
!Jdt 12:10-13
10 Et factum est in quarto die Holofernes fecit cœnam servis suis et dixit ad Vágao eunuchum suum: Vade, et suade Hebræam illam ut sponte conséntiat habitáre mecum. 
11 Fœdum est enim apud Assyrios, si femina irrideat virum agéndo ut immunis ab eo tránseat. 
12 Tunc introívit Vágao ad Judith et dixit: Non vereátur bona puella introire ad dóminum meum, ut honorificétur ante fáciem ejus, ut manducet cum eo et bibat vinum in jucunditate.
13 Cui Judith respóndit: Quæ ego sum, ut contradicam domino meo?

[Responsory1]
@Tempora/094-0:Responsory1

[Lectio2]
!Jdt 13:1-7
1 Ut autem sero factum est, festinavérunt servi illíus ad hospítia sua; et conclúsit Vágao ostia cubiculi et ábiit. 
2 Erant autem omnes fatigáti a vino; 
3 eratque Judith sola in cubiculo. 
4 Porro Holofernes jacebat in lecto nimia ebrietáte sopítus. 
5 Dixitque Judith puellæ suæ ut staret foris ante cubiculum, et observaret. 
6 Stetitque Judith ante lectum, orans cum lácrimis, et labiórum motu in silentio, 
7 dicens: Confírma me, Dómine Deus Israël, et réspice in hac hora ad ópera mánuum meárum, ut, sicut promisísti, Jerusalem civitátem tuam érigas, et hoc quod credens per te posse fíeri cogitávi, perficiam.

[Responsory2]
@Tempora/093-0:Responsory7

[Lectio3]
!Jdt 13:8-11
8 Et, cum hæc dixísset, accessit ad colúmnam, quæ erat ad caput lectuli ejus, et pugiónem ejus, qui in ea ligátus pendebat, exsolvit. 
9 Cumque evaginasset illum, apprehéndit comam cápitis ejus et ait: Confírma me, Dómine Deus, in hac hora. 
10 Et percússit bis in cervicem ejus et abscidit caput ejus et ábstulit conopéum ejus a columnis et evolvit corpus ejus truncum. 
11 Et post pusillum exívit, et trádidit caput Holofernis ancíllæ suæ, et jussit ut mitteret illud in peram suam.

[Responsory3]
@Tempora/094-0:Responsory3
