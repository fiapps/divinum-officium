[Rank]
Dominica XXII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Deus, refúgium nostrum et virtus: adésto piis Ecclésiæ tuæ précibus, auctor ipse pietátis, et præsta; ut, quod fidéliter pétimus, efficáciter consequámur.
$Per Dominum

[Lectio7]
Léctio sancti Evangélii secúndum Matthǽum.
!Matt 22:15-21
In illo témpore: Abeuntes pharisæi consílium iniérunt ut cáperent Jesum in sermóne. Et réliqua.
_
Homilía sancti Hilarii Episcopi.
!In Comment. in Matth. can. 23.
Frequenter pharisæi commovéntur, et occasiónem insimulándi eum habere ex præteritis non possunt. Cádere enim vitium in gesta ejus et dicta non poterat; sed de malítiæ afféctu, in omnem se inquisitiónem reperiundæ accusatiónis extendunt. Namque a sæculi vitiis, atque a superstitiónibus humanárum religiónum, universos ad spem regni cæléstis vocábat. Igitur an violaret sæculi potestátem, de propositæ interrogatiónis conditióne pertentant; an videlicet reddi tributum Cæsari oportéret.

[Lectio8]
Qui interna cognitiónum secreta cognoscens (Deus enim nihil eórum quæ intra hóminem sunt absconsa, non speculátur) afferri sibi denárium jussit, et quæsívit cujus et inscriptio esset et forma. Pharisæi respondérunt: Cæsaris eam esse. Quibus ait: Cæsari redhibenda esse quæ Cæsaris sunt; Deo autem reddenda esse, quæ Dei sunt. O plenam miraculi responsiónem, et perféctam dicti cæléstis absolutiónem! Ita ómnia inter contemptum sæculi, et contumeliam lædéndi Cæsaris temperávit, ut curis ómnibus et officiis humanis devotas Deo mentes absólveret, cum Cæsari quæ ejus essent, reddenda decernit.

[Lectio9]
Si enim nihil ejus penes nos resederit, conditióne reddéndi ei quæ sua sunt, non tenébimur. Porro autem si rebus illíus incubamus, si jure potestátis ejus útimur, et nos tamquam mercenarios aliéni patrimonii procuratióni subjícimus; extra querélam injuriæ est, Cæsari redhiberi quod Cæsaris est, Deo autem quæ ejus sunt propria, réddere nos oportére, corpus, ánimam, voluntátem. Ab eo enim hæc profecta atque aucta retinémus: proinde condignum est, ut ei se totum reddant, cui debére se récolunt et originem et profectum.
&teDeum

[Ant 2]
Magister, * scimus quia verax es et viam Dei in veritáte doces, allelúja.

[Ant 3]
Réddite ergo * quæ sunt Cæsaris Cæsari, et quæ sunt Dei Deo, allelúja.
