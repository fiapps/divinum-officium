[Lectio1]
De Osée Prophéta.
!Osee 4:1-3
1 Audíte verbum Dómini, fílii Israël, quia judícium Dómino cum habitatóribus terræ; non est enim véritas, et non est misericórdia, et non est sciéntia Dei in terra. 
2 Maledictum, et mendácium, et homicidium, et furtum, et adultérium inundavérunt, et sanguis sánguinem tetigit. 
3 Propter hoc lugébit terra, et infirmábitur omnis qui hábitat in ea, in bestia agri, et in volucre cæli; sed et pisces maris congregabúntur.

[Responsory1]
@Tempora/111-1:Responsory1

[Lectio2]
!Osee 4:4-6
4 Verúmtamen unusquísque non judicet, et non arguátur vir; pópulus enim tuus sicut hi qui contradicunt sacerdoti. 
5 Et corrues hódie, et corruet etiam prophéta tecum. Nocte tacére feci matrem tuam. 
6 Contícuit pópulus meus, eo quod non habúerit sciéntiam. Quia tu sciéntiam repulísti, repellam te, ne sacerdotio fungaris mihi; et oblita es legis Dei tui, obliviscar filiórum tuórum et ego.

[Responsory2]
@Tempora/111-1:Responsory2

[Lectio3]
!Osee 4:7-10
7 Secúndum multitúdinem eórum sic peccavérunt mihi: glóriam eórum in ignomíniam commutábo. 
8 Peccáta pópuli mei cómedent, et ad iniquitátem eórum sublevábunt ánimas eórum. 
9 Et erit sicut pópulus, sic sacerdos; et visitábo super eum vias ejus, et cogitatiónes ejus reddam ei. 
10 Et cómedent, et non satúrabúntur, fornicáti sunt, et non cessavérunt: quóniam Dóminum dereliquérunt in non custodiendo.

[Responsory3]
@Tempora/111-1:Responsory3
