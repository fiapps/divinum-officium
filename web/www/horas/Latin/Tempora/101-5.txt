[Lectio1]
De libro primo Machabæórum
!1 Mac 2:70; 3:1-3; 3:5-6
70 Defunctus est Mathathías anno centésimo quadragesimo sexto: et sepúltus est a fíliis suis in sepúlcris patrum suórum in Modin, et planxérunt eum omnis Israël planctu magno.
1 Et surréxit Judas, qui vocabátur Machabæus, fílius ejus, pro eo:
2 et adjuvábant eum omnes fratres ejus, et univérsi qui se conjúnxerat patri ejus, et præliabántur prælium Israël cum lætítia.
3 Et dilatávit glóriam pópulo suo,
5 et persecutus est iníquos perscrutans eos et, qui conturbábant pópulum suum, eos succéndit flammis,
6 et repulsi sunt inimíci ejus præ timóre ejus, et omnes operarii iniquitátis conturbáti sunt: et directa est salus in manu ejus. 

[Responsory1]
@Tempora/101-0:Responsory4

[Lectio2]
!1 Mac 3:7-12
7 Et exacerbábat reges multos, et lætificábat Jacob in opéribus suis, et in sæculum memória ejus in benedictióne,
8 et perambulávit civitátes Juda, et pérdidit ímpios ex eis, et avértit iram ab Israël;
9 et nominátus est usque ad novíssimum terræ, et congregávit pereuntes.
10 Et congregávit Apollonius Gentes, et a Samaría virtútem multam et magnam ad bellándum contra Israël.
11 Et cognovit Judas, et éxiit óbviam illi: et percussit, et occidit illum: et cecidérunt vulneráti multi, et réliqui fugérunt.
12 Et accépit spólia eórum: et gládium Apollonii abstulit Judas, et erat pugnans in eo ómnibus diebus.

[Responsory2]
@Tempora/101-0:Responsory5

[Lectio3]
!1 Mac 3:25-28
25 Et cécidit timor Judæ ac fratrum ejus, et formído super omnes gentes in circúitu eórum;
26 et pervenit ad regem nomen ejus, et de præliis Judæ narrábant omnes gentes.
27 Ut audívit autem rex Antíochus sermónes istos, irátus est animo et misit et congregávit exercitum univérsi regni sui, castra fortia valde,
28 et apéruit ærarium suum, et dedit stipendia exercitui in annum: et mandávit illis, ut essent paráti ad ómnia.

[Responsory3]
@Tempora/101-0:Responsory6
