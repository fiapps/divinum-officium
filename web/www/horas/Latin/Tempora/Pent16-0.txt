[Rank]
Dominica XVI Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Tua nos, quaesumus, Dómine, grátia semper et prævéniat et sequátur: ac bonis~
opéribus júgiter præstet esse inténtos.
$Per Dominum

[Lectio7]
Léctio sancti Evangélii secúndum Lucam.
!Luc 14:1-11
In illo témpore: Cum intráret Jesus in domum cujusdam principis pharisæórum sabbato manducáre panem, et ipsi observábant eum. Et ecce homo quidam hydrópicus erat ante illum. Et réliqua.
_
Homilía sancti Ambrosii Episcopi.
!Liber 7. in Lucæ cap. 14.
Curátur hydrópicus, in quo fluxus carnis exuberans ánimæ gravábat officia, spíritus exstinguebat ardórem. Deinde docétur humilitas, dum in illo convívio nuptiali appeténtia loci superioris arcétur; clementer tamen, ut persuasio humanitátis aspertitátem coërcitiónis excluderet, rátio profíceret ad persuasiónis effectum, et corréctio emendaret afféctum. Huic quasi próximo limine humanitas copulátur: quæ ita Dominicæ senténtiæ definitióne distinguitur, si in páuperes et débiles conferátur: nam hospitalem esse remuneráturis, afféctus avarítiæ est.

[Lectio8]
Postremo jam quasi eméritæ milítiæ viro contemnendárum stipendium præscribitur facultátum: quod neque ille, qui stúdiis intentus inferióribus possessiónes sibi terrenas coémit, regnum cæli possit adipisci, cum Dóminus dicat: Vende ómnia tua, et séquere me: nec ille, qui emit boves, cum Eliséus occiderit, et pópulo diviserit quos habebat: et ille qui duxit uxórem, cogitet quæ mundi sunt, non quæ Dei. Non quo conjúgium reprehendátur, sed quia ad majórem honórem vocétur integritas: quóniam mulier innupta et vidua cogitat quæ sunt Dómini, ut sit sancta corpore et spiritu.

[Lectio9]
Sed ut in grátiam, ut supra cum viduis, ita nunc etiam cum conjugibus revertámur: non refugimus opiniónem, quam sequúntur plerique, ut tria genera hóminum a consortio magnæ illíus cœnæ æstimémus excludi: Gentílium, Judæórum, Hæreticórum. Et ideo Apóstolus avarítiam dicit esse fugiéndam; ne impediti more Gentili, iniquitáte, malítia, impudicitia, avaritia, ad regnum Christi perveníre nequeamus. Omnis enim immundus aut avarus, quod est idolórum servitus, non habet hereditátem in regno Christi et Dei.
&teDeum

[Ant 2]
Cum intraret Jesus * in domum cujusdam principis pharisæórum sabbato manducare panem, ecce homo quidam hydrópicus erat ante illum: ipse vero apprehensum sanávit eum, ac dimísit.

[Ant 3]
Cum vocátus fueris * ad nuptias, recumbe in novíssimo loco, ut dicat tibi qui te invitávit: Amice, ascende superius. Et erit tibi glória coram simul discumbéntibus, allelúja.
