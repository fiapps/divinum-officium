[Rank]
Feria Quarta Quattuor Temporum Septembris;;Feria major;;2

[Rank1960]
Feria Quarta Quattuor Temporum Septembris;;Feria major;;4

[Rule]
Preces Feriales

[Lectio1]
Léctio sancti Evangélii secúndum Marcum.
!Marc 9:16-28
In illo témpore: Respondens unus de turba dixit ad Jesum: Magíster, áttuli fílium meum ad te habéntem spíritum mutum.  Et réliqua.
_
Homilía sancti Bedæ Venerábilis Presbyteri.
!Liber 3, cap. 38 in Marcum 9.
Dæmoníacum hunc, quem descéndens de monte Dóminus sanávit, Marcus quidem surdum mutumque, Matthæus vero lunáticum fuisse commemorat. Signíficat autem eos, de quibus scriptum est: Stultus ut luna mutátur. Qui numquam in eodem statu permanéntes, nunc ad illa vítia mutati, crescunt atque descrescunt. Qui múti sunt, non confiténdo fidem; surdi, nec ipsum aliquátenus veritátis audiéndo sermónem. Spumant autem, cum stultítia tabescunt; stultórum namque et languéntium atque hébetum est, spumas salivárum ex ore dimíttere. Strident déntibus, cum iracundiæ furóre flammescunt: arescunt, cum otio torpénte languescunt, et nulla virtútis industria confortáti enerviter vivunt.

[Responsory1]
@Tempora/093-0:Responsory7

[Lectio2]
Quod autem ait: Et dixi discípulis tuis ut ejicerent illum, et non potuérunt; latenter Apóstolos accusat, cum impossibilitas curándi, interdum non ad imbecillitátem curántium, sed ad eórum, qui curándi sunt, fidem referátur, dicénte Dómino: Fiat tibi secúndum fidem tuam. Qui respondens eis, dixit: O generátio incredula, quámdiu apud vos ero? quámdiu vos patiar? Non quod tædio superátus sit mansuetus ac mitis, qui non apéruit sicut agnus coram tondénte os suum, nec in verba furoris erupit; sed quo in similitúdinem médici, si ægrotum vídeat contra sua præcepta se gérere, dicat: Usquequo accedam ad domum tuam? quoúsque artis meæ perdam industriam, me aliud jubente, et te aliud perpetrante?

[Responsory2]
@Tempora/093-0:Responsory2

[Lectio3]
Et dixit illis: Hoc genus in nullo potest exíre, nisi in oratióne et jejúnio. Dum docet Apóstolos quómodo dæmon nequíssimus debeat expelli, omnes instituit ad vitam; ut scilicet novérimus, gravíssima quæque vel immundórum spirituum, vel hóminum tentaménta jejuniis et oratiónibus esse superanda: iram quoque Dómini, cum in ultiónem nostrórum scelerum fúerit accensa, hoc remédio singulari posse placari. Jejunium autem generale est, non solum ab escis, sed et a cunctis illécebris abstinére carnálibus, immo ab ómnibus vitiórum continére se passiónibus. Sic et orátio generalis non in verbis solum est, quibus divinam cleméntiam invocamus, verum etiam in ómnibus, quæ in obsequium nostri Conditoris fidei devotióne gérimus.

[Responsory3]
@Tempora/093-0:Responsory3

[Ant 2]
Hoc genus * dæmoniórum in nullo potest exíre, nisi in oratióne et jejúnio.

[Oratio]
Misericordiæ tuæ remédiis, quǽsumus, Dómine, fragílitas nostra subsístat: ut, quæ sua conditióne attéritur, tua cleméntia reparétur.
$Per Dominum

[Ant 3]
@:Ant 2
