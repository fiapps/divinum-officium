[Rank]
Sabbato Quattuor Temporum Septembris;;Feria major;;2

[Rank1960]
Sabbato Quattuor Temporum Septembris;;Feria major;;4

[Rule]
Preces feriales

[Lectio1]
Léctio sancti Evangélii secúndum Lucam.
!Luc 13:6-17
In illo témpore: Dicebat Jesus turbis hanc similitúdinem: Arbórem fici habebat quidam plantatam in vinea sua et venit quærens fructum in illa et non invénit. Et réliqua.
_
Homilía sancti Gregórii Papæ.
!Homilía 31 in Evangelia.
Dóminus ac Redémptor noster per Evangélium suum aliquándo verbis, aliquándo rebus lóquitur: aliquándo aliud verbis, atque aliud rebus; aliquándo autem hoc verbis, quod rebus. Duas étenim res ex Evangelio, fratres, audístis: ficulneam infructuosam, et mulíerem curvam; et utrique rei est píetas impensa. Illud autem dixit per similitúdinem: istud egit per exhibitiónem. Sed hoc signíficat ficulnea infructuosa, quod mulier inclináta; et hoc ficulnea reservata, quod mulier erecta.

[Responsory1]
@Tempora/093-0:Responsory7

[Lectio2]
Quid arbor fici, nisi humanam natúram designat? Quid mulier inclináta, nisi eamdem natúram significando denuntiat? Quæ et bene plantáta est sicut ficus, et bene creáta sicut mulier; sed in culpam propria sponte lapsa, neque fructum servat operatiónis, neque státum rectitúdinis. Ad peccátum quippe ex voluntáte corruens, quia fructum obediéntiæ ferre nóluit, státum rectitúdinis amisit. Quæ ad Dei similitúdinem cóndita, dum in sua dignitate non pérstitit, quod plantáta vel creáta fuerat, servare contempsit. Tertio dominus vineæ ad ficulneam venit, quia natúram generis humani ante legem, sub lege, sub grátia, exspéctando, admonendo, visitando requisívit.

[Responsory2]
@Tempora/093-0:Responsory2

[Lectio3]
Venit ante legem, quia per naturalem intelléctum quid unusquísque exemplo sui, quáliter erga próximum ágere debuísset, innotuit. Venit in lege, quia præcipiéndo docuit. Venit post legem per grátiam, quia pietátis suæ præséntiam exhibéndo monstrávit. Sed tamen in tribus annis fructum se non invenísse conquéritur: quia quorúmdam pravórum mentes nec inspiráta lex natrualis corrigit, nec præcepta erudiunt, nec incarnatiónis ejus miracula convertunt. Quid vero per cultórem vineæ, nisi præpositórum ordo exprímitur? Qui dum præsunt Ecclésiæ, nimirum Dominicæ vineæ curam gérunt.

[Responsory3]
@Tempora/093-0:Responsory3

[Ant 2]
Illúmina, Dómine, * sedéntes in ténebris et umbra mortis, et dírige pedes nostros in viam pacis.

[Oratio]
Omnípotens sempitérne Deus, qui per continéntiam salutárem corpóribus medéris et méntibus: majestátem tuam súpplices exorámus; ut pia jejunántium deprecatióne placátus, et præséntia nobis subsídia tríbuas, et futúra. 
$Per Dominum
