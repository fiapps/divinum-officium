[Rank]
Feria secunda infra Hebdomadam IV post Octavam Pentecostes;;Feria;;1

[Rule]
Oratio Dominica

[Lectio1]
De libro primo Regum.
!1 Sam 17:25-26
25 Et dixit unus quispiam de Israël: Num vidístis virum hunc qui ascéndit? Ad exprobrándum enim Israeli ascéndit. Virum ergo, qui percusserit eum, ditábit rex divítiis magnis et filiam suam dabit ei et domum patris ejus fáciet absque tributo in Israël. 
26 Et ait David ad viros, qui stábant secum dicens: Quid dábitur viro, qui percusserit Philisthæum hunc et tulerit oppróbrium de Israël? Quis enim est hic Philisthæus incircumcisus, qui exprobrávit acies Dei viventis?

[Responsory1]
@Tempora/Pent03-1Feria:Responsory1

[Lectio2]
!1 Sam 17:31-33
31 Audita sunt autem verba, quæ locútus est David, et annuntiáta in conspéctu Saul. 
32 Ad quem cum fuísset adductus, locútus est ei: Non cóncidat cor cujusquam in eo: ego servus tuus vadam et pugnábo advérsus Philisthæum. 
33 Et ait Saul ad David: Non vales resistere Philisthæo isti nec pugnare advérsus eum, quia puer es, hic autem vir bellator est ab adolescéntia sua.

[Responsory2]
@Tempora/Pent03-1Feria:Responsory2

[Lectio3]
!1 Sam 17:34-36
34 Dixitque David ad Saul: Pascebat servus tuus patris sui gregem, et veniebat leo vel ursus et tollebat aríetem de médio gregis, 
35 et persequébar eos et percutiébam eruebamque de ore eórum; et illi consurgébant advérsum me, et apprehendébam méntum eórum et suffocábam interficiebámque eos; 
36 nam et leónem et ursum interféci ego servus tuus. Erit ígitur et Philisthæus hic incircumcisus quasi unus ex eis.

[Responsory3]
@Tempora/Pent03-1Feria:Responsory3
