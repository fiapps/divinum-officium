[Rank]
Sabbato infra Hebdomadam II Adventus;;Feria major;;2

[Rule]
Oratio Dominica

[Lectio1]
De Isaía Prophéta
!Isa 25:1-4
1 Dómine, Deus meus es tu, exaltábo te, et confitébor nómini tuo: quóniam fecísti mirabília, cogitatiónes antiquas fidéles, amen. 
2 Quia posuísti civitátem in túmulum, urbem fortem in ruínam, domum alienórum: ut non sit cívitas, et in sempitérnum non ædificétur. 
3 Super hoc laudábit te pópulus fortis, cívitas géntium robustárum timébit te. 
4 Quia factus es fortitúdo páuperi, fortitúdo egéno in tribulatióne sua: spes a túrbine, umbráculum ab æstu.

[Responsory1]
@Tempora/Adv2-0:Responsory7

[Lectio2]
!Isa 25:4-7
4 Spíritus enim robustórum quasi turbo impellens paríetem. 
5 Sicut æstus in siti, tumultum alienórum humiliábis: et quasi calóre sub nube torrente, propáginem fortium marcéscere fácies. 
6 Et fáciet Dóminus exercituum ómnibus pópulis in monte hoc convivium pinguium, convivium vindemiæ, pinguium medullatórum, vindemiæ defæcátæ. 
7 Et præcipitábit in monte isto fáciem vinculi colligáti super omnes pópulos, et telam quam ordítus est super omnes natiónes.

[Responsory2]
@Tempora/Adv2-0:Responsory8

[Lectio3]
!Isa 25:8-12
8 Præcipitábit mortem in sempitérnum: et auferet Dóminus Deus lácrimam ab omni facie, et oppróbrium pópuli sui auferet de univérsa terra: quia Dóminus locútus est. 
9 Et dicet in die illa: Ecce Deus noster iste, exspéctávimus eum, et salvábit nos: iste Dóminus, sustinúimus eum, exsultábimus, et lætábimur in salutári ejus. 
10 Quia requiéscet manus Dómini in monte isto: et triturábitur Moab sub eo, sicúti terúntur paleæ in plaustro. 
11 Et extendet manus suas sub eo, sicut exténdit natans ad natándum: et humiliábit glóriam ejus cum allisióne mánuum ejus. 
12 Et muniménta sublimium murórum tuórum cóncident, et humiliabúntur, et detrahéntur in terram usque ad púlverem.

[Responsory3]
@Tempora/Adv2-0:Responsory9

[Ant 2]
Levábit Dóminus signum, * in natiónibus, et congregábit dispersos Israël.
