[Rank]
Feria quinta infra Hebdomadam V post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum
!2 Sam 6:1-3
1 Congregávit autem rursum David omnes eléctos ex Israël trigínta millia.
2 Surrexítque pópulus et ábiit et univérsus populus qui erat cum eo de viris Juda, ut adducerent arcam Dei, super quam invocatum est nomen Dómini exercítuum, sedéntis in Cherubim super eam. 
3 Et imposuérunt arcam Dei super plaustrum novum tulerúntque eam de domo Abínadab, qui erat in Gábaa; Oza autem et Ahío fílii Abínadab, minábant plaustrum novum.

[Responsory1]
@Tempora/Pent01-1:Responsory1

[Lectio2]
!2 Sam 6:4-7
4 Cumque tulísset eam de domo Abínadab, qui erat in Gábaa custódiens arcam Dei, Ahío præcedébat arcam. 
5 David autem et omnis Israël ludébant coram Dómino in ómnibus lignis fabrefáctis, et cítharis et lyris et tympanis et sistris et cymbális.
6 Postquam autem venérunt ad áream Nachon, extendit Oza manum ad arcam Dei et tenuit eam, quóniam calcitrábant boves et declinavérunt eam. 
7 Iratusque est indignatióne Dóminus contra Ozam, et percússit eum super temeritáte: qui mortuus est ibi juxta arcam Dei.

[Responsory2]
@Tempora/Pent01-1:Responsory2

[Lectio3]
!2 Sam 6:8-12
8 Contristátus est autem David eo quod percussísset Dóminus Ozam; et vocátum est nomen loci illius: Percussio Ozæ, usque in diem hanc.
9 Et extimuit David Dóminum in die illa, dicens: Quomodo ingrediétur ad me arca Domini?
10 Et noluit divertere ad se arcam Dómini in civitátem David; sed divértit eam in domum Obédedom Gethæi.
11 Et habitávit arca Dómini in domo Obédedom Gethæi tribus ménsibus, et benedíxit Dóminus Obédedom et omnem domum ejus.
12 Nuntiatúmque est regi David quod benedixísset Dóminus Obédedom, et ómnia ejus, propter arcam Dei. Abiit ergo David et adduxit arcam Dei de domo Obédedom in civitátem David cum gaudio.

[Responsory3]
@Tempora/Pent01-1:Responsory3
