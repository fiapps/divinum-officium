[Lectio1]
De libro primo Machabæórum
!1 Mac 5:1-5
1 Et factum est, ut audiérunt Gentes in circúitu quia ædificátum est altáre et sanctuárium sicut prius, irátæ sunt valde:
2 et cogitábant tollere genus Jacob, qui erant inter eos, et cœpérunt occídere de pópulo, et pérsequi.
3 Et debellábat Judas fílios Esau in Idumæa, et eos qui erant in Acrabatháne, quia circumsedébant Israëlitas, et percússit eos plaga magna,
4 et recordátus est malítiam filiórum Bean, qui erant pópulo in láqueum et in scándalum, insidiántes ei in via.
5 Et conclusi sunt ab eo in túrribus, et applicuit ad eos, et anathematizávit eos et incéndit turres eórum igni cum ómnibus qui in eis erant.

[Responsory1]
@Tempora/101-2:Responsory1

[Lectio2]
!1 Mac 5:6-9
6 Et transívit ad fílios Ammon, et invénit manum fortem, et pópulum copiosum, et Timótheum ducem ipsórum: 
7 et commisit cum eis prælia multa, et contriti sunt in conspéctu eórum, et percússit eos:
8 et cepit Gazer civitátem et filias ejus, et reversus est in Judæam.
9 Et congregátæ sunt Gentes quæ sunt in Gálaad, advérsus Israëlitas, qui erant in fínibus eórum, ut tollerent eos. Et fugérunt in Dátheman munitiónem.

[Responsory2]
@Tempora/101-2:Responsory2

[Lectio3]
!1 Mac 5:10-13
10 Et misérunt litteras ad Judam et fratres ejus, dicéntes: Congregátæ sunt advérsum nos Gentes per circúitum, ut nos áuferant,
11 et parant veníre et occupare munitiónem, in quam confugimus: et Timótheus est dux exercitus eórum; 
12 nunc ergo veni, et éripe nos de mánibus eórum, quia cécidit multitúdo de nobis.
13 Et omnes fratres nostri, qui erant in locis Tubin, interfecti sunt, et captivas duxérunt uxores eórum, et natos, et spólia, et peremérunt illic fere mille viros.

[Responsory3]
@Tempora/101-2:Responsory3
