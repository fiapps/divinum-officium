[Rank]
Sabbato Quattuor Temporum Pentecostes;;Semiduplex I classis;;6;;ex Pasc7-0

[Rank]
Sabbato Quattuor Temporum Pentecostes;;Semiduplex I classis;;6;;ex Pasc7-0

[RankNewcal]
Sabbato post Pentecostes;;Feria;;1;;

[Rule]
ex Pasc7-0;
1 nocturn;
Antiphonas horas
Psalmi Dominica;
Hymnus Tertia
Feria Te Deum
no93

[Ant Matutinum]
Factus est * repénte de cælo sonus adveniéntis spíritus vehementis, allelúja, allelúja.;;47
Confírma hoc, Deus, * quod operátus es in nobis: a templo sancto tuo, quod est in Jerusalem, allelúja, allelúja.;;67
Emítte Spíritum tuum, * et creabúntur: et renovábis fáciem terræ, allelúja, allelúja.;;103
V. Repléti sunt omnes Spíritu Sancto, allelúja.
R. Et cœpérunt loqui, allelúja.

[Lectio1]
Léctio sancti Evangélii secúndum Lucam.
!Luc 4:38-44
In illo témpore: Surgens Jesus de synagóga, introívit in domum Simónis. Socrus autem Simónis tenebátur magnis febribus. Et réliqua.
_
Homilía sancti Ambrosii Episcopi.
!Liber 4 in cap. IV Lucæ, circa finem.
Vide cleméntiam Dómini Salvatoris: nec indignatióne commótus nec scélere offénsus, nec injuria violátus Judæam déserit: quin etiam ímmemor injuriæ, memor cleméntiæ, nunc docendo, nunc liberando, nunc sanando, infídæ plebis corda demulcet. Et bene sanctus Lucas virum ab spíritu nequítiæ liberátum ante præmisit, et subdit feminæ sanitátem. Utrumque enim sexum Dóminus curatúrus advenerat: sed prior sanari debuit, qui prior creátus est; nec prætermitti illa, quæ mobilitate magis animi, quam pravitáte peccaverat.

[Responsory1]
R. Repléti sunt omnes Spíritu Sancto: et cœpérunt loqui, prout Spíritus Sanctus dabat éloqui illis: 
* Et convénit multitúdo dicéntium, allelúja.
V. Loquebántur variis linguis Apóstoli magnália Dei.
R. Et convénit multitúdo dicéntium, allelúja.

[Lectio2]
Sábbato medicinæ Dominicæ ópera cœpta significat, ut inde nova creatura cœperit, ubi vetus creatura ante desívit: nec sub lege esse Dei Fílium, sed supra legem in ipso principio designaret: nec solvi legem, sed impleri. Neque enim per legem, sed verbo factus est mundus, sicut légimus: Verbo Dómini cæli firmáti sunt. Non solvitur ergo lex, sed implétur: ut fiat renovátio hóminis jam labéntis. Unde et Apóstolus ait: Exspoliántes vos veterem hóminem, indúite novum, qui secúndum Deum creátus est.

[Responsory2]
R. Jam non dicam vos servos, sed amicos meos; quia ómnia cognóvistis, quæ operátus sum in médio vestri, allelúja: 
* Accípite Spíritum Sanctum in vobis Paraclitum: ille est, quem Pater mittet vobis, allelúja.
V. Vos amíci mei estis, si fecéritis quæ ego præcipio vobis.
R. Accípite Spíritum Sanctum in vobis Paraclitum: ille est, quem Pater mittet vobis, allelúja.
&Gloria
R. Accípite Spíritum Sanctum in vobis Paraclitum: ille est, quem Pater mittet vobis, allelúja.

[Lectio3]
Et bene sabbato cœpit, ut ipsum se osténderet Creatórem, qui ópera opéribus intéxeret, et prosequerétur opus, quod ipse jam cœperat: ut si domum faber renovare disponat, non a fundamentis, sed a culmínibus íncipit sólvere vetustátem. Itaque ibi prius manum ádmovet, ubi ante desíerat: deinde a minóribus íncipit, ut ad majora pervéniat. Liberare a dæmone et hómines, sed in verbo Dei possunt: resurrectiónem mórtuis imperare, divinæ solíus est potestátis. Fortassis etiam in typo mulíeris illíus socrus Simónis et Andréæ, variis criminum febribus caro nostra languebat, et diversárum cupiditátum immódicis æstuábat illécebris. Nec minórem febrem amoris esse dixerim, quam caloris. Itaque illa animum, hæc corpus inflammat. Febris enim nostra, avarítia est: febris nostra, libído est: febris nostra, luxuria est: febris nostra, ambítio est: febris nostra, iracúndia est.
&teDeum

[Ant 2]
Caritas Dei diffúsa est in córdibus nostris, per inhabitántem Spíritum ejus in nobis, allelúja.

[Oratio]
Méntibus nostris, quǽsumus, Dómine, Spíritum Sanctum benígnus infúnde: cujus et~
sapiéntia cónditi sumus, et providéntia gubernámur.
$Per Dominum eiusdem
