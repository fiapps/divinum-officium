[Rank]
Feria Sexta Quattuor Temporum Septembris;;Feria major;;2

[Rank1960]
Feria Sexta Quattuor Temporum Septembris;;Feria major;;4

[Rule]
Preces feriales

[Lectio1]
Léctio sancti Evangélii secúndum Lucam.
!Luc 7:36-50
In illo témpore: Rogábat Jesum quidam de pharisæis, ut manducaret cum illo. Et ingréssus domum pharisæi discubuit. Et réliqua.
_
Homilía sancti Gregórii Papæ.
!Homilía 33 in Evangelia, post init.
Quem pharisæus de falsa justítia præsumens, nisi Judáicum pópulum; quem peccatrix mulier ad vestígia Dómini veniens et plorans, nisi conversam Gentilitátem designat? Quæ cum alabastro venit, unguéntum fudit, retro secus pedes Dómini stetit, lácrimis pedes rigávit, capíllis tersit, eosdemque quos infundebat et tergebat pedes osculari non desiit. Nos ergo, nos illa mulier expressit, si toto corde ad Dóminum post peccáta redeamus, si ejus pœniténtiæ luctus imitemur. Quid namque unguento, nisi bonæ odor opiniónis exprimitur? Unde et Paulus dicit: Christi bonus odor sumus Deo in omni loco.

[Responsory1]
@Tempora/093-0:Responsory4

[Lectio2]
Si ergo recta ópera agimus, quibus opiniónis bonæ odore Ecclésiam respergamus, quid in Dómini corpore, nisi unguéntum fundimus? Sed secus pedes Jesu mulier stetit: contra pedes enim dómini stetimus, cum in peccátis positi ejus itinéribus renitebámur. Sed si ad veram pœniténtiam post peccáta convértimur, jam retro secus pedes stamus; quia ejus vestígia séquimur, quem impugnabámus. Lacrimis mulier pedes ejus rigat: quod nos quoque veraciter agimus, si quibúslibet ultimis membris Dómini per compassiónis afféctum inclínamur, si sanctis ejus in tribulatióne compatimur, si eórum tristítiam, nostram putamus.

[Responsory2]
@Tempora/093-0:Responsory5

[Lectio3]
Capíllis ergo pedes Dómini térgimus, quando sanctis ejus, quibus ex caritáte compátimur, étiam ex his quæ nobis supérfluunt, miserémur: quátenus sic mens per compassiónem dóleat, ut étiam larga manus afféctum dolóris ostendat. Rigat namque lácrimis Redemptóris pedes, sed capíllis suis non tergit, qui utcúmque proximórum dolóri compátitur, sed tamen eis ex his, quæ sibi supérfluunt, non miserétur. Plorat, et non tergit, qui verba quidem dolóris tríbuit, sed non ministrándo quæ desunt, vim dolóris mínime abscíndit. Osculátur múlier pedes, quos tergit: quod nos quoque plene ágimus, si studióse dilígimus, quos ex largitáte continémus: ne gravis nobis sit necéssitas próximi; ne ipsa nobis ejus indigéntia, quæ sustentátur, fiat onerósa: et cum manus necessária tríbuit, ánimus a dilectióne torpéscat.

[Responsory3]
@Tempora/093-0:Responsory6

[Ant 2]
Múlier, * quæ erat in civitáte peccátrix, stans retro secus pedes Dómini, lácrimis cœpit rigáre pedes ejus et capíllis cápitis sui tergébat, et deosculabátur pedes ejus et unguénto ungébat.

[Oratio]
Præsta, quǽsumus, omnípotens Deus: ut observatiónes sacras annua devotióne recoléntes, et corpore tibi placeamus, et mente.
$Per Dominum

[Ant 3]
@:Ant 2
