@Tempora/092-2

[Lectio1]
De libro Job
!Job 39:1-4
1 Numquid nosti tempus partus íbicum in petris, vel parturiéntes cervas observásti?
2 Dinumerásti menses concéptus eárum, et scisti tempus partus eárum?
3 Incurvántur ad fœtum, et páriunt, et rugítus emíttunt.
4 Separántur fílii eárum, et pergunt ad pastum: egrediúntur, et non revertúntur ad eas.

[Responsory1]
@Tempora/091-0:Responsory3

[Lectio2]
!Job 39:5-8
5 Quis dimísit ónagrum líberum, et víncula ejus quis solvit?
6 Cui dedi in solitúdine domum, et tabernácula ejus in terra salsúginis.
7 Contémnit multitúdinem civitátis: clamórem exactóris non audit.
8 Circúmspicit montes páscuæ suæ, et viréntia quæque perquírit.

[Responsory2]
@Tempora/091-0:Responsory4

[Lectio3]
!Job 39:9-12
9 Numquid volet rhinóceros servíre tibi, aut morábitur ad præsépe tuum?
10 Numquid alligábis rhinoceróta ad arándum loro tuo, aut confrínget glebas vállium post te?
11 Numquid fidúciam habébis in magna fortitúdine ejus, et derelínques ei labóres tuos?
12 Numquid credes illi quod seméntem reddat tibi, et áream tuam cóngreget?

[Responsory3]
@TemporaOP/091-2
