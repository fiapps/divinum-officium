99:2a Jubiláte Deo, omnis terra: * servíte Dómino in lætítia.
99:2b Introíte in conspéctu ejus, * in exsultatióne.
99:3a Scitóte quóniam Dóminus ipse est Deus: * ipse fecit nos, et non ipsi nos.
99:3b Pópulus ejus, et oves páscuæ ejus: ‡ (4a) introíte portas ejus in confessióne, * átria ejus in hymnis: confitémini illi.
99:4b Laudáte nomen ejus: (5) quóniam suávis est Dóminus, † in ætérnum misericórdia ejus, * et usque in generatiónem et generatiónem véritas ejus.
