109:1 Dixit Dóminus Dómino meo: * Sede a dextris meis,
109:2 Donec ponam inimícos tuos * scabéllum pedum tuórum.
109:3 Sceptrum poténtiæ tuæ proténdet Dóminus ex Sion: * domináre in médio inimicórum tuórum!
109:4 Tecum principátus die ortus tui in splendóre sanctitátis: * ante lucíferum, tamquam rorem, génui te.
109:5 Jurávit Dóminus et non pænitébit eum; * Tu es sacérdos in ætérnum secúndum órdinem Melchísedech.
109:6 Dóminus a dextris tuis: * cónteret die iræ suæ reges.
109:7 Judicábit natiónes, acervábit cadávera; * cónteret cápita late per terram.
109:8 De torrénte in via bibet, * proptérea extóllet caput.
