129:1 De profundis clamo ad te, Dómine, * Dómine, audi vocem meam!
129:2 Fiant aures tuæ intentæ * ad vocem obsecrationis meæ.
129:3 Si delictorum memoriam servaveris, Dómine, * Dómine, quis sustinebit?
129:4 Sed penes te est peccatorum venia, * ut cum reverentia serviatur tibi.
129:5 Spero in Dóminum, sperat anima mea in verbum eius; * exspectat anima mea Dóminum,
129:6 Magis quam custodes auroram, * exspectet Isræl Dóminum,
129:7 Qui penes Dóminum misericordia * et copiosa penes eum redemptio:
129:8 Et ipse redimet Isræl * ex omnibus iniquitatibus eius.
