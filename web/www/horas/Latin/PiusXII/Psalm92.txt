92:1 Dóminus regnat, majestátem indútus est, * indútus est Dóminus poténtiam, præcínxit se,
92:2 Et firmávit orbem terrárum, * qui non commovébitur.
92:3 Firma est sedes tua ab ævo, * ab ætérno tu es.
92:4 Extóllunt flúmina, Dómine, * extóllunt flúmina vocem suam,
92:5 Extóllunt flúmina fragórem suum. * Poténtior voce aquárum multárum,
92:6 Poténtior ǽstibus maris: * potens in excélsis est Dóminus.
92:7 Testimónia tua fide digna sunt valde; * domum tuam decet sánctitas, Dómine, in longitúdinem diérum.
