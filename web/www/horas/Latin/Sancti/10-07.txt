[Rank]
Sanctissimi Rosarii Beatae Mariae Virginis;;Duplex 2 classis;;5.1;;ex C11

[Rank1960]
Sanctissimi Rosarii Beatae Mariae Virginis;;Duplex 2 classis;;5;;ex C11

[RankNewcal]
Sanctissimi Rosarii Beatae Mariae Virginis;;Duplex;;3;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat
CPapaC=Marcum;

[Ant Vespera]
Quæ est ista, * speciósa sicut columba, quasi rosa plantáta super rivos aquárum?;;109
Virgo potens, * sicut turris David: mille clypei pendent ex ea, omnis armatúra fortium.;;112
Ave, Maria, * grátia plena; Dóminus tecum: benedicta tu in muliéribus.;;121
Benedíxit te Dóminus * in virtúte sua, quia per te ad níhilum redégit inimícos nostros.;;126
Vidérunt eam * fíliæ Sion vernántem in flóribus rosárum, et beatíssimam prædicavérunt.;;147

[Capitulum Vespera]
!Sir 24:25; 39:17
v. In me grátia omnis viæ et veritátis, in me omnis spes vitæ et virtútis. Ego, quasi rosa plantáta super rivos aquárum, fructificávi.
$Deo gratias

[Hymnus Vespera]
v. Cælestis aulæ Nuntius,
Arcana pandens Numinis,
Plenam salutat grátia
Dei Parentem Vírginem.
_
Virgo propinquam sánguine
Matrem Joánnis visitat,
Qui, clausus alvo, gestiens
Adesse Christum nuntiat.
_
Verbum, quod ante sæcula
E mente Patris pródiit,
E Matris alvo Vírginis,
Mortalis Infans, náscitur.
_
Templo puellus sistitur,
Legique paret Legifer,
Hic se Redémptor páupere
Pretio redemptus immolat.
_
Quem jam dolebat pérditum,
Mox læta Mater invénit
Ignota doctis méntibus
Edisserentem Fílium.
_
@Psalterium/Doxologies:Nat

[Versum 1]
V. Regína sacratíssimi Rosarii, ora pro nobis.
R. Ut digni efficiámur promissiónibus Christi.

[Ant 1]
Beáta es, * Virgo Maria, Dei Génitrix, quæ credidísti Dómino; perfécta sunt in te quæ dicta sunt tibi, intercede pro nobis ad Dóminum, Deum nostrum.

[Oratio]
Deus, cujus Unigénitus per vitam, mortem et resurrectiónem suam nobis salútis ætérnæ præmia comparávit: concede, quǽsumus; ut hæc mysteria sanctíssimo beátæ Maríæ Vírginis Rosario recoléntes, et imitemur quod continent, et quod promittunt, assequamur.
$Per eumdem

[Commemoratio 2]
!Commemoratio S. Marci Papæ
@Commune/C4:Oratio proper Gregem
_
$Oremus
Exaudi, Domine, preces nostras: et, interveniente beato Marco, Confessore tuo atque Pontifice, indulgentiam nobis tribue placatus et pacem.
$Per Dominum
_
!Commemoratio Ss. Martyrum Sergii, Bacchi, Marcelli et Apuleji
@Commune/C3:Oratio proper
$Oremus
Sanctórum Mártyrum tuórum nos, Dómine, Sergii, Bacchi, Marcelli et Apuleji beáta merita prosequántur: et tuo semper fáciant amore fervéntes. 
$Per Dominum

[Invit]
Solemnitátem Rosarii Vírginis Maríæ celebrémus: * Christum ejus Fílium adorémus Dóminum.

[Hymnus Matutinum]
v. In monte olivis consito
Redémptor orans procidit,
Mæret, pavescit, déficit,
Sudore manans sánguinis.
_
A proditore tráditus
Raptátur in pœnas Deus,
Durisque vinctus néxibus,
Flagris cruentis cæditur.
_
Intexta acutis séntibus,
Corona contumeliæ,
Squalénti amictum purpura,
Regem corónat glóriæ.
_
Molis crucem ter arduæ,
Sudans, anhelans, concidens,
Ad montis usque vérticem
Gestare vi compellitur.
_
Confíxus astro stipite
Inter scelestos ínnocens,
Orando pro tortóribus,
Exsanguis efflat spíritum.
_
@Psalterium/Doxologies:Nat

[Ant Matutinum]
Angelus Gabriel * nuntiávit Maríæ: et concépit de Spíritu Sancto.;;8
Intrávit Maria * in domum Zacharíæ, et salutávit Elisabeth.;;18
Péperit Fílium suum * primogénitum, et reclinávit eum in præsepio.;;23
V. Sancta Dei Génitrix, semper Virgo Maria.
R. Intercede pro nobis ad Dóminum, Deum nostrum.
Cum inducerent * Jesum paréntes ejus, ut sisterent eum Dómino, Simeon accépit eum in ulnas suas, et benedíxit Deum.;;44
Requiréntes Jesum * paréntes ejus, invenérunt illum post triduum in médio doctórum.;;45
Cœpit contristari, * et factus est sudor ejus in horto sicut guttæ sánguinis.;;86
V. Post partum, Virgo, invioláta permansísti.
R. Dei Génitrix, intercede pro nobis.
Apprehéndit * Pilátus Jesum, et flagellávit.;;95
Milites plecténtes corónam * de spinis, imposuérunt super caput ejus.;;96
Crucis impérium * super humerum ejus: regnávit a ligno Deus.;;97
V. Speciósa facta es et suávis.
R. In deliciis tuis, sancta Dei Génitrix.

[Lectio1]
De Libro Ecclesiástici.
!Sir 24:11-16
11 In ómnibus requiem quæsívi, et in hereditáte Dómini morabor. 
12 Tunc præcepit, et dixit mihi Creator ómnium: et, qui creávit me, requiévit in tabernáculo meo, 
13 et dixit mihi: In Jacob inhabita, et in Israël hereditare, et in eléctis meis mitte radíces. 
14 Ab inítio et ante sæcula creáta sum, et usque ad futurum sæculum non desinam, et in habitatióne sancta coram ipso ministrávi. 
15 Et sic in Sion firmáta sum, et in civitáte sanctificáta simíliter requiévi, et in Jerusalem potéstas mea. 
16 Et radicávi in pópulo honorificato, et in parte Dei mei heréditas illíus, et in plenitúdine sanctórum detentio mea.

[Responsory1]
R. Súmite psaltérium jucúndum in insígni die solemnitátis vestræ: 
* Et exsultáte Virgini adjutrici nostræ.
V. Cantáte ei cánticum novum: annuntiáte inter gentes glóriam ejus.
R. Et exsultáte Virgini adjutrici nostræ.

[Lectio2]
!Sir 24:17-22
17 Quasi cedrus exaltáta sum in Líbano, et quasi cypréssus in monte Sion:
18 quasi palma exaltáta sum in Cades, et quasi plantátio rosæ in Jericho:
19 quasi olíva speciósa in campis, et quasi plátanus exaltáta sum juxta aquam in platéis.
20 Sicut cinnamomum et balsamum aromatizans odórem dedi: quasi myrrha electa, dedi suavitátem odoris; 
21 et quasi storax, et gálbanus, et ungula, et gutta, et quasi Líbanus non incisus vaporávi habitatiónem meam, et quasi balsamum non mixtum odor meus. 
22 Ego quasi terebinthus exténdi ramos meos, et rami mei honoris et gratiæ.

[Responsory2]
R. Vidi speciósam ascendentem désuper rivos aquárum; cujus inæstimábilis odor erat nimis; 
* Et sicut dies verni circumdábant eam flores rosárum et lília convallium.
V. Astitit Regína a dextris tuis in vestítu deauráto, circúmdata varietáte.
R. Et sicut dies verni circumdábant eam flores rosárum et lília convallium.

[Lectio3]
!Sir 24:24-31
24 Ego mater pulchræ dilectiónis, et timoris, et agnitiónis, et sanctæ spei. 
25 In me grátia omnis viæ et veritátis, in me omnis spes vitæ et virtútis. 
26 Transíte ad me, omnes qui concupíscitis me, et a generatiónibus meis implémini; 
27 spíritus enim meus super mel dulcis, et heréditas mea super mel et favum. 
28 Memória mea in generatiónes sæculórum. 
29 Qui edunt me, adhuc esurient, et qui bíbunt me, adhuc sitient. 
30 Qui audit me non confundétur, et qui operántur in me non peccábunt. 
31 Qui elucidant me, vitam æternam habébunt.

[Responsory3]
R. R. Quæ est ista quæ processit sicut sol, et formosa tamquam Jerusalem? Vidérunt eam fíliæ Sion, et beátam dixérunt, 
* Et reginæ laudavérunt eam.
V. Et sicut dies verni circúmdabant eam flores rosárum et lília convallium.
R. Et reginæ laudavérunt eam.
&Gloria
R. Et reginæ laudavérunt eam.

[Lectio4]
Cum Albigensium hæresis per Tolosatium regiónem ímpie grassarétur, atque altius in dies radíces ágeret, sanctus Dominicus, qui nuper Prædicatórum ordinis fundaménta jécerat, ad eam convelléndam totus incúbuit. Id ut præstaret validius, auxílium beátæ Vírginis, cujus dignitas illis erróribus impudentíssime petebátur, cuique datum est cunctas hæreses interímere in universo mundo, enixis precibus implorávit. A qua (ut memóriæ próditum est) cum mónitus esset ut Rosárium pópulis prædicaret, velut singulare advérsus hæreses ac vítia præsidium; mirum est quanto mentis fervore et quam felici successu injunctum sibi munus sit exsecutus. Est autem Rosárium certa precándi formula, qua quindecim angelicárum salutatiónum décades, oratióne Dominica interjecta, distínguimus, et ad eárum síngulas tótidem nostræ reparatiónis mysteria, pia meditatióne recolimus. Ex eo ergo témpore pius hic orándi modus mirabíliter per sanctum Dominicum promulgari augeríque cœpit. Quem ejusdem institutórem auctóremque fuisse, summi Pontifices apostolicis litteris passim affirmarunt.

[Responsory4]
R. Tu glória Jerusalem, tu lætítia Israël, tu honorificéntia pópuli nostri, fecísti viríliter: 
* Quia cunctas hæreses sola interemísti.
V. Pulchra es et decora, terríbilis ut castrórum acies ordináta.
R. Quia cunctas hæreses sola interemisti.

[Lectio5]
Innumerábiles porro fructus ex hac tam salutári institutióne in christianam rempublicam dimanarunt. Inter quos victoria illa mérito numerátur, quam sanctíssimus Pontifex Pius quintus et ab eo inflammáti christiáni príncipes apud Echínadas insulas de Turcárum tyranno potentíssimo reportarunt. Nam, cum illa ipsa die ea victoria reláta sit, qua die sacratíssimi Rosarii sodalitates per univérsum orbem consuetas supplicatiónes perágerent statutásque preces de more fúnderent, iis precibus haud immérito refertur accepta. Quod quidem cum etiam Gregórius tertius décimus testátus esset; ut pro tam singulari beneficio beátæ Virgini sub appellatióne Rosarii perennes gratiæ ubíque terrárum haberéntur, in ecclésiis ómnibus, in quibus altáre Rosarii foret, Offícium, ritu dúplici majori, perpetuo de eo celebrándum indixit; aliique Pontifices Rosárium recitántibus ejusdemque Rosarii sodalitátibus indulgéntias pene innumeras concessére.

[Responsory5]
R. Déxtera tua magnificáta est in fortitúdine, déxtera tua confrégit inimícos: 
* Submersi sunt in aquis veheméntibus, et opéruit eos mare.
V. Benedíxit te Dóminus in virtúte sua, quia per te ad níhilum redégit inimícos nostros.
R. Submersi sunt in aquis veheméntibus, et opéruit eos mare.

[Lectio6]
Clemens vero undecimus, animo réputans insignem páriter victoriam, anno millesimo septingentésimo décimo sexto in Hungariæ regno a Cárolo sexto in imperatórem Romanórum elécto de innumeris Turcárum copiis relatam, eo die contigisse quo festum Dedicatiónis sanctæ Maríæ ad nives celebrarétur, atque eodem ferme témpore quo sacratíssimi Rosarii confratres publicam solemnemque supplicatiónem in alma Urbe, ingénti pópuli concursu magnaque religióne, peragéntes, fervidas ad Deum preces pro Turcárum depressióne fúnderent ac poténtem opem Deiparæ Vírginis in auxílium Christianórum humíliter implorarent; eam ob rem, victoriam illam, nec non liberatam paulo post eorúmdem Turcárum obsidióne Corcyrénsem insulam, ejusdem beátæ Vírginis patrocinio pie censuit adscribéndam. Quam ob rem ut hujus quoque tam insígnis beneficii perennis semper et memória exstaret et grátia, sacratíssimi Rosarii festum eodem ritu celebrándum ad Ecclésiam universam extendit. Hæc ómnia Benedíctus décimus tertius in Breviario Romano apponi jussit. Leo autem tertius décimus in turbulentíssimis Ecclésiæ tempóribus, diuque preméntium malórum sæva tempestáte, cunctos in orbe fidéles, iterátis apostolicis litteris ad Marialis Rosarii, præsertim per Octobrem mensem, frequéntiam veheménter incendit, aucto quoque annui festi solemnitátis ritu, additáque litaníis Lauretanis Reginæ sacratíssimi Rosarii ínvocatióne, et Officio de eadem solemnitate proprio Ecclésiæ univérsæ concesso. Sanctíssimam ergo Dei Genitricem cultu hoc eidem gratíssimo jugiter veneremur; ut, quæ tóties Christi fidelibus, Rosarii precibus exorata, terrenos hostes profligare dedit ac pérdere, inférnos páriter superare concedat.

[Responsory6]
R. Signum magnum appáruit in cælo: Mulier amícta sole, et luna sub pédibus ejus, 
* Et in cápite ejus coróna stellárum duodecim.
V. Dábitur capiti tuo augméntum gratiárum et coróna inclyta próteget te.
R. Et in cápite ejus coróna stellárum duodecim.
&Gloria
R. Et in cápite ejus coróna stellárum duodecim.

[Lectio7]
Léctio sancti Evangélii secúndum Lucam.
!Luc 1:26-38
In illo témpore: Missus est Angelus Gabriel a Deo in civitátem Galilææ, cui nomen Nazareth, ad Vírginem desponsatam viro, cui nomen erat Joseph, de domo David, et nomen Vírginis Maria. Et réliqua.
_
Homilía sancti Bernardi Abbatis.
!Sermo de S. Maria.
Ad commendatiónem gratiæ suæ et ad destructiónem humanæ sapiéntiæ, Deus de femina sed vírgine dignátus est carnem assumere, ut similem simili redderet, contrárium contrario curaret, pestiferam spinam evélleret, peccáti chirógraphum potentíssime deléret. Heva spina fuit; Maria rosa éxstitit. Heva spina, vulnerando; Maria rosa, ómnium afféctus mulcendo. Heva spina, infígens ómnibus mortem; Maria rosa, reddens salutíferam ómnibus sortem. Maria rosa fuit cándida per virginitátem, rubicunda per caritátem; cándida carne, rubicunda mente; cándida virtútem sectando, rubicunda vítia calcando; cándida afféctum purificando, rubicunda carnem mortificando; cándida Deum diligendo, rubicunda próximo compatiendo.

[Responsory7]
R. Ego quasi vitis fructificávi suavitátem odoris, 
* Et flores mei fructus honoris et honestátis.
V. Ego mater pulchræ dilectiónis, et timoris, et agnitiónis, et sanctæ spei.
R. Et flores mei fructus honoris et honestátis.

[Lectio8]
!In serm. de Aquæductu.
Verbum caro factum est, et hábitat jam in nobis. Habitat in memória nostra, hábitat in cogitatióne, quia usque ad ipsam descéndit imaginatiónem. Quóniam modo, inquis? Nimirum jacens in præsepio, in virginali gremio cubans, in monte prædicans, in oratióne pernoctans, in cruce pendens, in morte pallens, liber inter mórtuos et in inférno ímperans, seu etiam tertia die resurgens, et Apóstolis loca clavórum, victóriæ signa, demonstrans, novíssime coram eis cæli secreta conscendens. Quid horum non vere, non pie, non sancte cogitátur? Quidquid horum cogito, Deum cogito; et per ómnia est Deus meus. Hæc ego meditari dixi sapiéntiam, et prudéntiam judicávi erúctare memóriam suavitátis; quóniam in hujuscémodi nucleis virga sacerdotalis copiosa produxit, quam, in supernis hauriens, ubérius nobis Maria refudit. In supernis plane et ultra Angelos, quæ Verbum ex ipso Patris corde suscépit.

[Responsory8]
R. Surge, propera, amica mea; jam enim hiems tránsiit, imber ábiit et recéssit, 
* Flores apparuérunt in terra nostra.
V. Dóminus dabit benignitátem, et terra nostra dabit fructum suum.
R. Flores apparuérunt in terra nostra.
&Gloria
R. Flores apparuérunt in terra nostra.

[Lectio9]
@Sancti/10-07t:Lectio93

[Ant Laudes]
Lætare, * Virgo Mater; surréxit Christus de sepúlcro.
Ascéndit Deus * in jubilatióne, et Dóminus in voce tubæ.
Spíritus Dómini * replevit orbem terrárum.
Assumpta est * Maria in cælum: gaudent Angeli, laudántes benedicunt Dóminum, allelúja.
Exaltáta est * Virgo Maria super choros Angelórum, et in cápite ejus coróna stellárum duodecim.

[Capitulum Laudes]
@:Capitulum Vespera

[Hymnus Laudes]
v. Jam morte, victor, obruta,
Ab ínferis Christus redit,
Fractisque culpæ vinculis,
Cæli recludit limina.
_
Visus satis mortálibus
Ascéndit ad cæléstia,
Dextræque Patris assidet
Consors paternæ glóriæ.
_
Quem jam suis promiserat,
Sanctum datúrus Spíritum,
Linguis amoris igneis
Mæstis alumnis impluit.
_
Soluta carnis pondere
Ad astra Virgo tollitur,
Excepta cæli júbilo
Et Angelórum canticis.
_
Bis sena cingunt sidera
Almæ parentis vérticem:
Throno propinqua Fílii
Cunctis creátis imperat.
_
@Psalterium/Doxologies:Nat

[Versum 2]
V. Elégit eam Deus, et præelégit eam.
R. Et habitáre eam fecit in tabernáculo suo.

[Ant 2]
Solemnitátem hodiérnam * sacratíssimi Rosarii Genitrícis Dei Maríæ devote celebremus, ut ipsa pro nobis intercedat ad Dóminum Jesum Christum.

[Lectio Prima]
!Sir 24:17-18
v. Quasi cedrus exaltáta sum in Líbano, et quasi cypréssus in monte Sion: quasi palma exaltáta sum in Cades, et quasi plantátio rosæ in Jericho.

[Capitulum Tertia]
@:Capitulum Vespera

[Responsory Tertia]
R.br. Sancta Dei Génitrix, * Semper Virgo Maria.
R. Sancta Dei Génitrix, * Semper Virgo Maria.
V. Intercede pro nobis ad Dóminum, Deum nostrum.
R. Semper Virgo Maria.
&Gloria
R. Sancta Dei Génitrix, * Semper Virgo Maria.
_
V. Post partum, Virgo, invioláta permansísti.
R. Dei Génitrix, intercede pro nobis.

[Capitulum Sexta]
!Sir 39:19
v. Florete flores quasi lílium et date odórem et frondete in grátiam; collaudáte cánticum et benedícite Dóminum in opéribus suis.
$Deo gratias

[Responsory Sexta]
R.br. Post partum, Virgo, * Invioláta permansísti.
R. Post partum, Virgo, * Invioláta permansísti.
V. Dei Génitrix, intercede pro nobis.
R. Invioláta permansísti.
&Gloria
R. Post partum, Virgo, * Invioláta permansísti.
_
V. Speciósa facta es et suávis.
R. In deliciis tuis, sancta Dei Génitrix.

[Capitulum Nona]
@:Lectio Prima
$Deo gratias

[Responsory Nona]
R.br. Speciósa facta es * Et suávis.
R. Speciósa facta es * Et suávis.
V. In deliciis tuis, sancta Dei Génitrix.
R. Et suávis.
&Gloria
R. Speciósa facta es * Et suávis.
_
V. Elégit eam Deus, et præelégit eam.
R. Et habitáre eam fecit in tabernáculo suo.

[Hymnus Vespera 3]
v. Te gestientem gaudiis,
Te sauciam dolóribus,
Te jugi amíctam gloria,
O Virgo Mater, pangimus.
_
Ave, redundans gáudio
Dum concipis, dum vísitas;
Et edis, offers, ínvenis,
Mater beáta, Fílium.
_
Ave, dolens, et intimo
In corde agónem, verbera,
Spinas crucemque Fílii 
Perpessa, princeps mártyrum.
_
Ave, in triumphis Fílii,
In ignibus Paracliti,
In regni honóre et lúmine,
Regína fulgens gloria.
_
Veníte, gentes, carpite
Ex his rosas mystériis,
Et pulchri amoris inclytæ
Mater corónas nectite.
_
@Psalterium/Doxologies:Nat

[Versum 3]
V. Regína sacratíssimi Rosarii, ora pro nobis.
R. Ut digni efficiámur promissiónibus Christi.

[Ant 3]
Beáta Mater * et intacta Virgo, gloriósa Regína mundi, séntiant omnes tuum juvamen, quicúmque celebrant tuam sacratíssimi Rosarii solemnitátem.
