[Rank]
S. Abdon et Sennen Martyrum;;Simplex;;1.1;;vide C3

[Rule]
vide C3;

[Oratio]
Deus, qui sanctis tuis Abdon et Sennen ad hanc glóriam veniéndi copiósum munus grátiæ contulísti: da fámulis tuis suorum véniam peccatórum; ut, Sanctórum tuórum intercedéntibus méritis, ab ómnibus mereántur adversitátibus liberári.
$Per Dominum

[Lectio93]
Abdon et Sennen Persae, Decio imperatore accusati, quod corpora Christianorum, quae inhumata projiciebantur, in suo praedio sepelissent, jussu imperatoris comprehenduntur, et diis jubentur sacrificare. Quod cum facere negligerent, et Jesum Christum Deum constantissime praedicarent: traditos in arctam custodiam, Romam postea rediens Decius vinctos duxit in triumpho. Qui cum in Urbe ad simulacra attracti essent, ea detestati conspuerunt. Quam ob rem ursis ac leonibus objecti sunt: quos ferae non audebant attingere. Demum gladiis trucidati, colligatis pedibus tracti sunt ante solis simulacrum: Quorum corpora clam inde asportata, Quirinus diaconus sepelivit in suis aedibus.
&teDeum
