[Rank]
S. Alfonsi Mariæ de Ligorio Episc. Conf. et Eccles. Doct.;;Duplex;;3;;vide C4a

[Name]
Alfonse Maria

[Rule]
vide C4a;mtv
9 lectiones
CPapaM=Stéphanum;

[Oratio]
Deus, qui per beátum Alfónsum Maríam Confessórem tuum atque Pontíficem, animárum~
zelo succénsum, Ecclésiam tuam nova prole fœcundásti: quǽsumus; ut, ejus~
salutáribus mónitis edócti et exémplis roboráti, ad te perveníre felíciter~
valeámus.
$Per Dominum.

[Commemoratio]
!Commemoratio St. Stephani Papæ Martyris
@Commune/C2:Oratio1 Gregem

[Lectio4]
Alfonsus Maria de Ligorio, Neapoli nobilibus parentibus natus, ab ineunte ætate non obscura præbuit sanctitatis indicia. Eum adhuc infantem cum parentes obtulissent sancto Francisco de Hieronymo e societate Jesu, is bene precatus edixit eumdem ad nonagesimum usque annum perventurum, ad episcopalem dignitatem evectum iri, maximoque Ecclesiæ bono futurum. Jam tum a pueritia a ludis abhorrens, nobiles ephebos ad christianam modestiam verbo et exemplo componebat. Adolescens, dato piis sodalitatibus nomine, in publicis nosocomiis ægrotis inservire, jugi in templis orationi vacare, ac sacra mysteria frequenter obire in deliciis habebat. Pietatem litterarum studiis adeo conjunxit, ut sexdecim vix annos natus utriusque juris lauream in patria universitate fuerit assecutus. Patri obtemperans causarum patrocinia suscepit, in quo munere obeundo, etsi magnam sibi laudem comparasset, fori tamen pericula expertus, ejusmodi vitæ institutum ultro dimisit. Spreto igitur præclaro conjugio sibi a patre proposito, avita primogenitura abdicata, et ad aram Virginis de Mercede ense suspenso, divinis ministeriis se mancipavit. Sacerdos factus, tanto zelo irruit in vitia, ut apostolico munere fungens, huc illuc pervolans, ingentes perditorum hominum conversiones perageret. Pauperum præsertim, et ruricolarum miseratus, congregationem presbyterorum instituit sanctissimi Redemptoris, qui ipsum Redemptorem secuti per agros, pagos, et castella pauperibus evangelizarent.

[Lectio5]
Ne autem a proposito umquam diverteret, perpetuo se voto obstrinxit, nullam temporis jacturam faciendi. Hinc animarum zelo succensus, tum divini verbi prædicatione, tum scriptis sacra eruditione et pietate refertis, animas Christo lucrifacere, et ad perfectiorem vitam adducere studuit. Mirum sane quot odia exstinxerit, quot devios ad rectum salutis iter revocaverit. Dei Genitricis cultor eximius de illius laudibus librum edidit, ac de iis dum ferventius concionando disserit, a Virginis imagine in eum immisso miro splendore totus facie coruscare, et in extasim rapi coram universo populo non semel visus est. Dominicæ passionis, et sacræ Eucharistiæ contemplator assiduus, ejus cultum mirifice propagavit. Dum vero ad ejus aram oraret, vel Sacrum faceret, quod numquam omisit, præ amoris vehementia, vel seraphicis liquescebat ardoribus, vel insolitis quatiebatur motibus, vel abstrahebatur a sensibus. Miram vitæ innocentiam, quam nulla umquam lethali labe fœdavit, pari cum pœnitentia socians, corpus suum inedia, ferreis catenulis, ciliciis, cruentaque flagellatione castigabat. Inter hæc prophetiæ, scrutationis cordium, bilocationis, et miraculorum donis inclaruit.

[Lectio6]
Ab ecclesiasticis dignitatibus sibi oblatis constantissime abhorruit; at Clementis decimi tertii Pontificis auctoritate coactus, sanctæ Agathæ Gothorum ecclesiam gubernandam suscepit. Episcopus externum dumtaxat habitum, non autem severam vivendi rationem immutavit. Eadem frugalitas, summus christianæ disciplinæ zelus, impensum in vitiis coërcendis arcendisque erroribus, et in reliquis pastoralibus muneribus obeundis studium. Liberalis in pauperes, omnes ecclesiæ proventus iisdem distribuebat, ac, urgente annonæ caritate, ipsam domesticam supellectilem in alendis famelicis erogavit. Omnibus omnia factus, sanctimoniales ad perfectiorem vivendi formam redegit, suæque congregationis monialium monasterium constituendum curavit. Episcopatu ob graves habitualesque morbos dimisso, ad alumnos suos, a quibus pauper discesserat, revertitur pauper. Demum quamvis senio, laboribusque, diuturna arthritide, aliisque gravissimis morbis fractus corpore, spiritu tamen alacrior, de cælestibus rebus disserendi, aut scribendi finem numquam adhibuit, donec nonagenarius, Kalendis Augusti, anno millesimo septingentesimo octogesimo septimo, Nuceriæ Paganorum inter suorum alumnorum lacrimas placidissime exspiravit. Eum inde virtutibus et miraculis clarum Pius septimus Pontifex maximus anno millesimo octingentesimo decimo sexto Beatorum fastis, novisque fulgentem signis, Gregorius decimus sextus in festo sanctissimæ Trinitatis, anno millesimo octingentesimo trigesimo nono solemni ritu Sanctorum catalogo accensuit. Tandem Pius nonus, Pontifex maximus ex sacrorum Rituum Congregationis consulto universalis Ecclesiæ Doctorem declaravit.

[Lectio7]
Lectio sancti Evangelii secundum Lucam.
!Luc 16:13-19
In illo tempore: Designavit Dominus et alios septuaginta duos, et misit illos binos ante faciem suam, in omnem civitatem, et locum, quo erat ipse venturus. Et reliqua.
_
Homilia sancti Gregorii Papæ.
!Homilia 17. in Evangelia.
Dominus et Salvator noster, fratres carissimi, aliquando nos sermonibus, aliquando vero operibus admonet Ipsa etenim facta ejus præcepta sunt: quia dum aliquid tacitus facit, quid agere debeamus innotescit. Ecce enim binos in prædicationem discipulos mittit: quia duo sunt præcepta caritatis, Dei videlicet amor, et proximi: et minus quam inter duos caritas haberi non potest. Nemo enim proprie ad semetipsum habere caritatem dicitur: sed dilectio in alterum tendit, ut caritas esse possit.

[Lectio8]
Ecce enim binos ad prædicandum discipulos Dominus mittit: quatenus hoc nobis tacitus innuat, quia qui caritatem erga alterum non habet, prædicationis officium suscipere nullatenus debet. Bene autem dicitur, quia misit eos ante faciem suam in omnem civitatem et locum, quo erat ipse venturus. Prædicatores enim suos Dominus sequitur: quia prædicatio prævenit, et tunc ad mentis nostræ habitaculum Dominus venit, quando verba exhortationis præcurrunt: atque per hoc veritas in mente suscipitur.

[Lectio9]
@Commune/C1a:Lectio9

[Lectio93]
!Commemoratio Pro S. Stephani Papa et Martyre.
Stephanus Romanus pontificatum gessit Valeriano et Gallieno imperatoribus. Instituit ut sacerdotes et diaconi nusquam sacris vestibus, nisi in ecclesia, uterentur. Baptizatos ab hæreticis, iterum baptizari vetuit, rescribens sancto Cypriano verbis illis: Nihil innovetur, nisi quod traditum est. Multos etiam ad Christum convertit: in iis Olympium tribunum cum uxore Exsuperia, et filio Theodulo, item Nemesium tribunum cum tota familia, oculis Lucillæ ejus filiæ restitutis: qui omnes Jesu Christi Martyres fuerunt. Sed vehementius jam ingravescente persecutione imperatorum, Stephanus, convocato clero, ad martyrium suos hortabatur, in cryptisque Martyrum assidue Missas et concilia celebrabat. Qui cum aliquando raptus esset ab infidelibus ad templum Martis, ut ei sacrificaret, libere negavit, se dæmonibus eum honorem velle tribuere, qui uni Deo deberetur. Quibus in verbis Martis statua terræmotu concidit, templumque contremuit. Quare omnibus aufugientibus qui Stephanum tenebant, Pontifex ad suos revertitur in cœmeterium Lucinæ: quos divinis præceptis instruens, sacramento corporis Christi communicavit: ibique dum Missarum solemnia perficit, advenientibus iterum imperatorum satellitibus, ei in sua sede caput abscinditur. Corpus cum eadem sede conspersa Martyris sanguine, a clericis sepultum est in cœmeterio Callisti, quarto Nonas Augusti. Vixit in pontificatu annos tres, menses tres, dies viginti duos. Habuit ordinationes duas mense Decembri, quibus creavit presbyteros sex, diaconos quinque, episcopos tres.
&teDeum

[Lectio94]
Alfónsus María de Ligório, Neápoli nobílibus paréntibus natus, vix ut adolévit, ægrótis in públicis nosocomíis inservíre ac jugi in templis oratióni vacáre in delíciis habébat. Patri obtémperans, causárum patrocínia suscépit; fori tamen perícula expértus, ejúsmodi vitæ institútum ultro dimísit. Avíta primogenitúra abdicáta, et sacerdótio initiátus, tanto zelo írruit in vítia, ut ingéntes perditórum hóminum conversiónes perágeret. Páuperum præsértim et ruricolárum miserátus, congregatiónem Presbyterórum sanctíssimi Redemptóris ad eórum evangelizatiónem instítuit. Ne autem a propósito umquam divérteret, perpétuo se voto obstrínxit nullam témporis jactúram faciéndi. Domínicæ passiónis et sacræ Eucharístiæ contemplátor assíduus, atque Dei Genitrícis cultor exímius, non semel cæléstis ejus protectiónis signis est recreátus. Multa édidit sacra eruditióne ac pietáte reférta, quibus ánimas Christo lucrifácere stúduit. Ab ecclesiásticis dignitátibus sibi oblátis constantíssime abhórruit; apostólica tamen auctoritáte coáctus, sanctæ Agathæ Gothórum ecclésiam gubernándam suscépit. Liberális in páuperes, ómnibus ómnia factus, sanctimoniáles ad perfectiórem vivéndi formam redégit. Episcopátu ob graves habitualésque morbos dimísso, ad suos revértitur. Tandem nonagenárius, innocéntia vitæ et pœniténtia fulgens, anno millésimo septingentésimo octogésimo séptimo placidíssime exspirávit. Eum Pius Papa nonus Ecclésiæ universális Doctórem declarávit, et Pius duodécimus ómnium confessariórum ac moralistárum cæléstem apud Deum Patrónum constítuit.
&teDeum
