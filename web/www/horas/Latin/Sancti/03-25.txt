[Rank]
In Annuntiatione Beatæ Mariæ Virginis;;Duplex I classis;;6.5;;ex C11

[Rank] (rubrica 1960)
In Annuntiatione Beatæ Mariæ Virginis;;Duplex I classis;;6;;ex C11

[Rule]
ex C11;
Psalmi Dominica
Antiphonas horas
Doxology=Nat
9 lectiones;
Ant Matutinum 12 special

[Ant Vespera]
Missus est * Gabriel Angelus ad Mariam Vírginem desponsatam Joseph. (Allelúja.);;109
Ave, Maria, * grátia plena; Dóminus tecum: benedicta tu in muliéribus. (Allelúja.);;112
Ne timeas, Maria, * invenísti grátiam apud Dóminum: ecce concipies et paries fílium. (Allelúja.);;121
Dabit ei Dóminus * sedem David, patris ejus, et regnábit in ætérnum. (Allelúja.);;126
Ecce ancílla Dómini: * fiat mihi secúndum verbum tuum. (Allelúja.);;147

[Capitulum Vespera]
!Isa 7:14-15
v. Ecce virgo concípiet, et pariet fílium, et vocábitur nomen ejus Emmanuel. Butyrum et mel comedet, ut sciat reprobare malum, et eligere bonum.
$Deo gratias

[Versum 1]
V. Ave, Maria, grátia plena. (Allelúja.)
R. Dóminus tecum. (Allelúja.)

[Ant 1]
Spíritus Sanctus * in te descéndet, Maria, et virtus Altíssimi obumbrábit tibi. (Allelúja.)

[Oratio]
Deus, qui de beátæ Maríæ Vírginis útero Verbum tuum, Angelo nuntiánte, carnem suscipere voluísti: præsta supplicibus tuis; ut, qui vere eam Genitricem Dei crédimus, ejus apud te intercessiónibus adjuvemur.
$Per eumdem

[Invit]
Ave Maria, gratia plena: * Dominus tecum. (Allelúja.) 

[Ant Matutinum 12]
Angelus Domini * nuntiavit Mariæ, et concepit de Spiritu Sancto. (Allelúja.) 

[Lectio1]
@Tempora/Adv1-6:Lectio3

[Responsory1]
R. Missus est Gabriel Angelus ad Mariam Vírginem desponsatam Joseph, nuntians ei verbum; et expavescit Virgo de lúmine: ne timeas, Maria, invenísti grátiam apud Dóminum: 
* Ecce concipies et paries, et vocábitur Altíssimi Fílius. (Allelúja.) 
V. Dabit ei Dóminus Deus sedem David, patris ejus, et regnábit in domo Jacob in ætérnum.
R. Ecce concipies et paries, et vocábitur Altíssimi Fílius. (Allelúja.) 

[Lectio2]
!Isa 11:1-5
1 Et egrediétur virga de radíce Jesse, et flos de radíce ejus ascendet.
2 Et requiéscet super eum Spíritus Dómini: spíritus sapiéntiæ et intelléctus, spíritus consílii et fortitúdinis, spíritus sciéntiæ et pietátis;
3 Et replébit eum spíritus timoris Dómini: non secúndum visiónem oculórum judicábit, neque secúndum audítum aurium árguet:
4 Sed judicábit in justítia páuperes, et árguet in æquitáte pro mansuétis terræ: et percutiet terram virga oris sui, et spíritu labiórum suórum interfíciet ímpium.
5 Et erit justítia cingulum lumbórum ejus: et fides cinctórium renum ejus.

[Responsory2]
R. Ave, Maria, grátia plena; Dóminus tecum: 
* Spíritus Sanctus supervéniet in te, et virtus Altíssimi obumbrábit tibi: quod enim ex te nascétur Sanctum, vocábitur Fílius Dei. (Allelúja.) 
V. Quómodo fiet istud, quóniam virum non cognósco? Et respondens Angelus, dixit ei.
R. Spíritus Sanctus supervéniet in te, et virtus Altíssimi obumbrábit tibi: quod enim ex te nascétur Sanctum, vocábitur Fílius Dei. (Allelúja.) 

[Lectio3]
@Tempora/Adv4-0:Lectio1

[Responsory3]
R. Suscipe verbum, Virgo Maria, quod tibi a Dómino per Angelum transmissum est: concipies et paries Deum páriter et hóminem, 
* Ut benedicta dicaris inter omnes mulieres. (Allelúja.) 
V. Paries quidem fílium, et virginitátis non patiéris detriméntum: efficiéris grávida, et eris mater semper intacta.
R. Ut benedicta dicaris inter omnes mulieres. (Allelúja.) 
&Gloria
R. Ut benedicta dicaris inter omnes mulieres. (Allelúja.) 

[Lectio4]
Sermo sancti Leónis Papæ.
!Sermo 2 de Nativ. Domini.
Deus omnípotens et clemens, cujus natúra bonitas, cujus volúntas poténtia, cujus opus misericorda est, statim ut nos diabolica malígnitas veneno suæ mortificávit invidiæ, prædestináta renovandis mortálibus suæ pietátis remedia, inter ipsa mundi primordia præsignávit; denuntians serpénti futurum semen mulíeris, quod noxii cápitis elatiónem sua virtúte contéreret, Christum scílicet in carne venturum; Deum hominémque signans, qui natus ex Vírgine, violatórem humanæ propáginis incorrupta nativitáte damnaret.

[Responsory4]
R. Ecce virgo concípiet, et pariet fílium, dicit Dóminus: 
* Et vocábitur nomen ejus Admirábilis, Deus, Fortis. (Allelúja.) 
V. Super solium David, et super regnum ejus sedébit in ætérnum.
R. Et vocábitur nomen ejus Admirábilis, Deus, Fortis. (Allelúja.) 

[Lectio5]
Nam quia gloriabátur diabolus hóminem sua fraude decéptum divinis cáruisse munéribus, et immortalitátis dote nudátum, duram mortis subisse senténtiam, seque in malis suis quoddam de prævaricatiónis consortio invenísse solatium; Deum quoque, justæ severitátis exigénte ratióne, erga hóminem, quem in tanto honóre condíderat, antíquam mutasse senténtiam: opus fuit, dilectíssimi, secreti dispensatióne consílii ut incommutábilis Deus, cujus volúntas non potest sua benignitate privari, primam pietátis suæ dispositiónem sacraménto occultiore compléret; et homo diabolicæ iniquitátis versutia actus in culpam, contra Dei propositum non periret.

[Responsory5]
R. Egrediétur virga de radíce Jesse, et flos de radíce ejus ascendet: 
* Et erit justítia cingulum lumbórum ejus, et fides cinctórium renum ejus. (Allelúja.) 
V. Et requiéscet super eum Spíritus Dómini: spíritus sapiéntiæ et intelléctus, spíritus consílii et fortitúdinis.
R. Et erit justítia cingulum lumbórum ejus, et fides cinctórium renum ejus. (Allelúja.) 

[Lectio6]
Adveniéntibus ergo tempóribus, dilectíssimi, quæ redemptióni hóminum fúerant præstituta, ingréditur hæc ínfima Jesus Christus, Dóminus noster, de cælésti sede descendens, et a paterna glória non recédens, novo ordine, nova nativitáte generátus: novo ordine, quia, invisibilis in suis, visibilis factus est in nostris; incomprehensibilis, vóluit comprehéndi; ante témpora manens, esse cœpit ex témpore; universitátis Dóminus servilem formam, obumbráta majestátis suæ dignitate, suscépit; impassíbilis Deus, non dedignátus est homo esse passibilis; et immortalis, mortis légibus subjacére.

[Responsory6]
R. Sancta et immaculáta virginitas, quibus te laudibus efferam, nescio: 
* Quia quem cæli cápere non póterant, tuo gremio contulísti. (Allelúja.) 
V. Benedicta tu in muliéribus, et benedíctus fructus ventris tui.
R. Quia quem cæli cápere non póterant, tuo gremio contulísti. (Allelúja.) 
&Gloria
R. Quia quem cæli cápere non póterant, tuo gremio contulísti. (Allelúja.) 

[Lectio7]
Léctio sancti Evangélii secúndum Lucam.
!Luc 1:26-38
In illo témpore: Missus est Angelus Gabriel a Deo in civitátem Galilææ, cui nomen Nazareth, ad Vírginem desponsatam viro, cui nomen erat Joseph, de domo David, et nomen Vírginis Maria. Et réliqua.
_
Homilía sancti Ambrosii Epíscopi.
!Liber 2 in Lucam
Latent quidem divina mysteria, nec facile, juxta propheticum dictum quisquam hóminum potest scire consílium Dei. Sed tamen ex ceteris factis, atque præceptis Dómini Salvatoris póssumus intellígere, et hoc propensioris fuisse consílii, quod ea potíssimum electa est, ut Dóminum páreret, quæ erat desponsáta viro. Cur autem non antequam desponsarétur, impléta est? Fortasse ne dicerétur quod conceperat ex adulterio.

[Responsory7]
R. Congratulámini mihi, omnes qui dilígitis Dóminum: quia cum essem párvula, plácui Altíssimo, 
* Et de meis viscéribus génui Deum et hóminem. (Allelúja.) 
V. Beatam me dicent omnes generatiónes, quia ancíllam húmilem respéxit Deus.
R. Et de meis viscéribus génui Deum et hóminem. (Allelúja.) 

[Lectio8]
Et ingresssus ad eam Angelus. Disce vírginem móribus, disce vírginem verecúndia, disce oráculo, disce mysterio. Trepidare vírginum est, et ad omnes viri affátus veréri. Discant mulieres propósitum pudoris imitari. Sola in penetrálibus, quam nemo virórum víderit, solus Angelus repérerit: sola sine cómite, sola sine teste, ne quo degénere depravarétur affatu, ab Angelo salutátur.

[Responsory8]
R. Gaude, Maria Virgo, cunctas hæreses sola interemísti, quæ Gabrielis Archangeli dictis credidísti: 
* Dum Virgo Deum et hóminem genuísti, et post partum, Virgo, invioláta permansísti. (Allelúja.) 
V. Beáta es quæ credidísti: quia perfécta sunt ea, quæ dicta sunt tibi a Dómino.
R. Dum Virgo Deum et hóminem genuísti, et post partum, Virgo, invioláta permansísti. (Allelúja.) 
&Gloria
R. Dum Virgo Deum et hóminem genuísti, et post partum, Virgo, invioláta permansísti. (Allelúja.) 

[Lectio9]
Tanti namque mandáti mystérium non hóminis fuit, sed Angeli ore proméndum. Hódie primum audítur: Spíritus Sanctus supervéniet in te. Et audítur, et créditur. Dénique, Ecce, inquit, ancílla Dómini: contíngat mihi secúndum verbum tuum. Vide humilitátem, vide devotiónem. Ancíllam se dicit Dómini, quæ mater elígitur: nec repentíno exaltáta promísso est.
&teDeum

[Ant Laudes]
Missus est * Gabriel Angelus ad Mariam Vírginem desponsatam Joseph. (Allelúja.) 
Ave, Maria, * grátia plena; Dóminus tecum: benedicta tu in muliéribus. (Allelúja.) 
Ne timeas, Maria, * invenísti grátiam apud Dóminum: ecce concipies et paries fílium. (Allelúja.) 
Dabit ei Dóminus * sedem David, patris ejus, et regnábit in ætérnum. (Allelúja.) 
Ecce ancílla Dómini: * fiat mihi secúndum verbum tuum. (Allelúja.) 

[Capitulum Laudes]
@:Capitulum Vespera

[Versum 2]
V. Ave, Maria, grátia plena. (Allelúja.)
R. Dóminus tecum. (Allelúja.)

[Ant 2]
Quómodo fiet istud, * Angele Dei, quóniam virum non cognósco? Audi, Maria Virgo: Spíritus Sanctus supervéniet in te, et virtus Altíssimi obumbrábit tibi. (Allelúja.)

[Lectio Prima]
!Isa 11:1-2
v. Egrediétur virga de radíce Jesse, et flos de radíce ejus ascendet. Et requiéscet super eum Spíritus Dómini.

[Capitulum Tertia]
@:Capitulum Vespera

[Capitulum Sexta]
!Luc 1:32-33
v. Dabit illi Dóminus Deus sedem David, patris ejus, et regnábit in domo Jacob in ætérnum, et regni ejus non erit finis.
$Deo gratias

[Capitulum Nona]
@:Lectio Prima
$Deo gratias

[Ant 3]
Gabriel Angelus * locútus est Maríæ dicens: Ave, grátia plena; Dóminus tecum: benedicta tu in muliéribus. (Allelúja.) 
