[Rank]
In Apparitione Beatæ Mariæ Virginis Immaculatæ;;Duplex majus;;4;;ex C11

[RankNewcal]
In Apparitione Beatæ Mariæ Virginis Immaculatæ;;Duplex optional;;2;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Candor est * lucis æternæ, et speculum sine macula.;;109
Mulier * amicta sole, et luna sub pedibus eius, et in capite eius corona stellarum duodecim.;;112
Tu gloria Jerusalem * tu lætitia Israël, tu honorificentia populi nostri.;;121
Benedicta es tu, * Virgo Maria, a Domino Deo excelso præ omnibus mulieribus super terram.;;126
Hodie nomen tuum * ita magnificavit Dominus, ut non recedit laus tua de ore hominum.;;147

[Capitulum Vespera]
!Song 2:13-14
v. Surge, amica mea, speciosa mea, et veni: columba mea, in foraminibus petræ, in caverna maceriæ, ostende mihi faciem tuam, sonet vox tua in auribus meis.
$Deo gratias

[Ant 1]
Ista est * columba mea, perfecta mea, immaculata mea.

[Oratio]
Deus, qui per immaculátam Vírginis Conceptiónem dignum Filio tuo habitáculum præparásti: súpplices a te quǽsumus; ut, ejúsdem Vírginis Apparitiónem celebrántes, salútem mentis et córporis consequámur.
$Per eumdem

[Invit]
Immaculatam Conceptionem Virginis Mariæ celebremus: * Christum ejus Filium adoremus Dominum.

[Hymnus Matutinum]
v. Te dicimus præconio,
Intacta Mater Numinis,
Nostris benigna laudibus
Tuam repende gratiam.
_
Sontes Adami posteri
Infecta proles gignimur;
Labis paternæ nescia
Tu sola, Virgo, crederis.
_
Caput draconis invidi
Tu conteris vestigio,
Et sola gloriam refers
Intaminatæ originis.
_
O gentis humanæ decus
Qui tollis Hevæ opprobrium,
Tu nos tuere supplices,
Tu nos labantes erige.
_
Serpentis antiqui potens
Astus retunde et impetus,
Ut cælitum perennibus
Per te fruamur gaudiis.
_
* Jesu, tibi sit gloria
Qui natus es de Virgine,
Cum Patre, et almo Spirtu
In sempiterna sæcula.
Amen.

[Ant Matutinum]
Ave, gratia plena; * Dominus tecum.;;8
Benedicta tu inter mulieres * et benedictus fructus ventris tui.;;18
Ne timeas, Maria, * invenisti gratiam apud Dominum.;;23
V. Deus omnipotens præcinxit me virtute.
R. Et posuit immaculatam viam meam.
Fecit mihi magna * qui potens est, et sanctum nomen eius.;;44
Sanctificavit * tabernaculum suum Altissimus: Deus in medio eius, non commovebitur.;;45
Dominus possedit te * in initio viarum suarum, et in caritate perpetua dilexit te.;;86
V. Adjuvabit eam Deus vultu suo.
R. Deus in medio eius non commovebitur.
Manus Domini * confortavit te, et ideo eris benedicta in æternum.;;95
Noli metuere, * non enim pro te, sed pro omnibus hæc lex constituta est.;;96
Benedixit te Dominus * in virtute sua, quia per te ad nihilum redegit inimicos nostros.;;97
V. Diffusa est gratia in labiis tuis.
R. Propterea benedixit te Deus in æternum.

[Lectio1]
De parabolis Salomonis
!Prov 8:12-17
12 Ego sapientia, habito in consilio, et eruditis intersum cogitationibus.
13 Timor Domini odit malum: arrogantiam, et superbiam, et viam pravam, et os bilingue, detestor.
14 Meum est consilium et æquitas; mea est prudentia, mea est fortitudo.
15 Per me reges regnant, et legum conditores justa decernunt;
16 per me principes imperant, et potentes decernunt justitiam.
17 Ego diligentes me diligo, et qui mane vigilant ad me, invenient me.

[Responsory1]
R. Sapientia quæ attingit a fine usque ad finem fortiter, et disponit omnia suaviter, ædificabit sibi domum.
* Ecce tabernaculum Dei cum hominibus.
V. Vidi sanctam civitatem, Jerusalem novam, paratam sicut sponsam ornatam viri suo.
R. Ecce tabernaculum Dei cum hominibus.

[Lectio2]
!Prov 8:18-25
18 Mecum sunt divitiæ et gloria, opes superbæ et justitia.
19 Melior est enim fructus meus auro et lapide pretioso, et genimina mea argento electo.
20 In viis justitiæ ambulo, in medio semitarum judicii:
21 ut ditem diligentes me, et thesauros eorum repleam.
22 Dominus possedit me in initio viarum suarum antequam quidquam faceret a principio.
23 Ab æterno ordinata sum, et ex antiquis antequam terra fieret.
24 Nondum erant abyssi, et ego jam concepta eram: necdum fontes aquarum eruperant,
25 necdum montes gravi mole constiterant: ante colles ego parturiebar.

[Responsory2]
R. Quasi arcus refulgens inter nebulas, et quasi flos rosarum in diebus vernis, et quasi lilia in transitu aquæ.
* Sic fulget Virgo immaculata.
V. Arcum meum ponam in nubibus, et erit signum fœderis mei vobiscum.
R. Sic fulget Virgo immaculata.

[Lectio3]
!Prov 8:34-36; 9:1-5
34 Beatus homo qui audit me, et qui vigilat ad fores meas quotidie, et observat ad postes ostii mei.
35 Qui me invenerit, inveniet vitam, et hauriet salutem a Domino.
36 Qui autem in me peccaverit, lædet animam suam; omnes qui me oderunt diligunt mortem.
1 Sapientia ædificavit sibi domum: excidit columnas septem.
2 Immolavit victimas suas, miscuit vinum, et proposuit mensam suam.
3 Misit ancillas suas ut vocarent ad arcem et ad mœnia civitatis.
4 Si quis est parvulus, veniat ad me. Et insipientibus locuta est:
5 Venite, comedite panem meum, et bibite vinum quod miscui vobis.

[Responsory3]
R. Surge amica mea, speciosa mea et veni columba mea.
* Ostende mihi faciem tuam, sonet vox tua in auribus meis.
V. Vox turturis audita est in terra nostra.
R. Ostende mihi faciem tuam, sonet vox tua in auribus meis.
&Gloria
R. Ostende mihi faciem tuam, sonet vox tua in auribus meis.

[Lectio4]
Anno quarto a dogmatica definitione de Immaculata beatæ Virginis conceptu, ad gavi fluminis oram prope oppidum Lourdes diœcesis Tarbiensis in Gallia, ipsa Virgo in rupis sinu super specum Massabielle puellæ cuidam, vernacula lingua Bernadette nuncupatæ, pauperrimæ quidem sed ingenuæ ac piæ, pluries se conspiciendam obtulit. Immaculata Virgo juvenili ac benigno videbatur, aspectu, nivea veste niveoque pallio contecta, ac zona cærula succinta: nudos pedes aurea rosa ornabat. Primo apparitionis die, qui fuit undecimus Februarii anno millesimo octingentesimo quinquagesimo octavo, puellam signum crucis rite pieque faciendum edocuit, atque ad sacri rosarii recitationem, exemplo suo, coronam quæ prius ex brachio demissa pendebat, manu advolvens, excitabit: quod in ceteris etiam apparitionibus die, puella in simplicitate cordis sui, diabolicam fraudem timens. lustralem aquam in Virginem effudit: sed beata Virgo leniter arridens, benigniorem illi vultum ostendit. Cum vero tertio apparuisset puellam ad specum per quindecim dies invitavit. Exinde eam sæpius est allocuta, ac pro peccatoribus orare, terram deosculari, pœnitentiamque agere est hortata: deinde imperavit , ut sacerdotibus ediceret, ædificandum ibi esse sacellum, solemnisque supplicationis more illo accendendum. Mandavit insuper, ut in fonte, quæ sub arena adhuc lætebat, sed mox erat erupturus, aquam biberet, eaque se abstergeret. Denique die festo Annuntiationis, præcontati enixa puellæ, illius nomen cuius aspectu toties dignata fuerat, Virgo admonitis pectori manibus elatisque in cælum oculis, responsit: Immaculata Conceptio, ego sum.

[Responsory4]
R. Quæ es ista, quæ progreditur quasi aurora consurgens.
* Pulchra ut luna, electa ut sol.
V. Ipsa est columba mea, perfecta mea, immaculata mea.
R. Pulchra ut luna, electa ut sol.

[Lectio5]
Percrebrescente fama beneficiorum, quæ in sacro specu recepisse fideles dicebantur, augebatur in dies hominum concursus, quos loci religio ad specum advocabat. Itaque prodigiorum fama puellæque candore motus Tarbiensis episcopus, quarto ab enarratis anno, post juridicam factórum inquisitiónem, supernaturales esse apparitionis notas sua sententia probavit, cultumque Virginis immaculatæ in eódem specu permisit. Mox ædificatum sacellum: ex illa die pæne innumeræ fidelium turbæ, voti ac supplicationis causa, ex Gallia, Belgio, Italia, Hispania ceterisque Europæ provinciis necnon ex longinquis Américæ regiónibus quovis anno illuc advéniunt, noménque Immaculatæ de Lourdes ubique terrárum inclaréscit. Fontis aqua, in cunctas orbis partes deláta, ægris sanitátem restituit. Orbis vero catholicus tantorum memor benefactorum, ædes sacras mirábili opere ibi exstruxit. Vexilla innumera, acceptorum beneficiorum veluti monumenta, illuc a civitatibus ac gentibus missa, ædem Virginis miro ornatu decorant. In hac sua veluti sede immaculata Virgo jugiter colitur: interdiu quidem precibus, religioso cantu solemnibusque aliis cæremoniis; noctu vero sacris illis supplicationibus, quibus infinite propemodum peregrinantium turbæ cereis facibusque accensis procedunt et laudes beatæ Virginis concinunt.

[Responsory5]
R. Erit in novissimis diebus mons præparatus Virgini Mariæ in vertice montium, et elevabitur super cælos, et ibunt populi multi et dicent:
* Venite et ascendámus ad montem.
V. Sicut lætantium omnium habitatio est in te.
R. Venite et ascendámus ad montem.

[Lectio6]
Peregrinationes huiusmodi fidem, frigescente sæculo, excitasse animum ad christianam legem profitendam addidisse, cultumque Virginis Immaculatæ mirum in modum auxisse, omnibus compertum est. In qua mirabili fidei professione christianus populus sacerdotes veluti duces habet, qui illuc suas plebes adducunt. Ipsi etiam Sacrorum antistites sanctum locum frequenter adeunt, peregrinationibus præsunt, solemnioribusque festis intersunt. Nec adeo rarum est ipsos Romanæ Ecclesiæ purpuratos patres humili peregrinorum more accedentes conspicere. Ipsi quoque Romani Pontifices pro sua erga Immaculatam de Lourdes pietate, sacram ædem donis nobilissimis cumularunt. Pius nonus sacris indulgentiis, archiconfraternitatis privilegio ac minoris Basilicæ titulo ipsam insignivit; ac Deiparæ imaginem ibidem cultam , solemni ritu per legatum suum apostolicum in Gallia, diademate distinctam voluit. Leo vero decimus tertius innumera etiam contulit beneficia, indulgentias ac modum jubilæi vigesimo quinto apparitionis anno vertente concessit, peregrinationes sua auctoritate verboque provexit, ac solemnem Ecclesiæ sub titulo Rosarii dedicationem suo nomine peragi curavit. Quorum beneficiorum amplitudinem cumulavit, cum, plurium episcoporum rogatu, solemne festum sub titulo Apparitionis beatæ Mariæ Virginis immaculatæ, proprio officio et propria Missa celebrandum benigne concessit. Tandem Pius decimus Pontifex Maximus pro sua erga Deiparam pietate, ac plurimorum votis annuens Sacrorum antistitum, idem festum ac Ecclesiam universam extendit.

[Responsory6]
R. Prevenisti eam, Domine in benedictionibus dulcedinis, posuisti in capite eius
* Coronam de lapide pretioso.
V. Magna est gloria eius in salutaru tuo. gloriam et magnum decorem impones super eam.
R. Coronam de lapide pretioso.
&Gloria
R. Coronam de lapide pretioso.

[Lectio94]
Anno quarto a dogmática definitióne de immaculáto beátæ Vírginis Concéptu, ad Gavi flúminis oram prope óppidum Lourdes diœcésis Tarbiénsis in Gállia, cum puélla quædam, nómine Bernadétte, in rupis sinu plúries se immaculátam Dei Genitrícem conspexísse asséreret, tot et tanta mirabília facta sunt, ut dígitum Dei ibi esse prudens quisque et pius Christifidélis fácile intellígeret. Quæ inter illud est célebre quod ægri hauriéntes aquam e fonte in specu tunc primo mirabíliter scaténte, sæpe sæpius sanitátem recípiant. Percrebrescénte ítaque fama beneficiórum quæ in sacro specu recepísse fidéles dicebántur, et aucto in dies hóminum concúrsu, Tarbiénsis epíscopus, post jurídicam factórum inquisitiónem, cultum ejúsdem Vírginis immaculátæ in eódem specu permísit. Mox ædificáto templo, innúmeræ fidélium turbæ quovis anno illuc advéniunt, noménque Deíparæ immaculátæ ubíque terrárum in dies inclaréscit; eo magis, quod síngulis annis, duránte processióne sanctíssimi Sacraménti, infírmis úndique eo delátis, nonnúlli, sanatiónem a Dómino per intercessiónem immaculátæ Matris peténtes, íllico convaléscunt. Quibus jure commótus summus Póntifex Pius décimus, festum, a Leóne décimo tértio alíquibus locis concéssum ad univérsam exténdit Ecclésiam.
&teDeum

[Lectio7]
@Sancti/12-10:Lectio7

[Responsory7]
R. Tu ergo invoca Dominum, loquere Regi pro nobis.
* Et libera nos de morte.
V. Omnes sitientes, venite ad aquas, et haurietis salutem a Domino.
R. Et libera nos de morte.

[Lectio8]
@Sancti/12-10:Lectio8

[Responsory8]
R. Plantavit Dominus Deus Paradisum voluptatis, produxitque lignum vitæ in medio eius
* Et fluvius egrediebatur de loco voluptatis.
V. Emissiones tuæ paradisus, Virgo Maria
R. Et fluvius egrediebatur de loco voluptatis.
&Gloria
R. Et fluvius egrediebatur de loco voluptatis.

[Lectio9]
@Sancti/12-10:Lectio9

[Ant Laudes]
Candor est * lucis æternæ, et speculum sine macula.
Mulier * amicta sole, et luna sub pedibus eius, et in capite eius corona stellarum duodecim.
Tu gloria Jerusalem, * tu lætitia Israël, tu honorificentia populi nostri.
Benedicta es tu, * Virgo Maria, a Domino Deo excelso præ omnibus mulieribus super terram.
Hodie nomen tuum * ita magnificavit Dominus, ut non recedit laus tua de ore hominum.

[Capitulum Laudes]
@:Capitulum Vespera

[Hymnus Laudes]
v. Aurora soli prævia
Felix salutis nuntia,
In noctis umbra plebs tua
Te, Virgo, supplex invocat.
_
Torrens nefastis fluctibus
Cunctos trahens voragine,
Leni residit æquore
Cum transit Arca fœderis.
_
Dum torret arescens humus,
Tu rore sola spargeris;
Tellure circum rorida,
Intacta sola permanes.
_
Fatale virus evomens
Attollit anguis verticem;
At tu draconis turgidum
Invicta conteris caput.
_
Mater benigna, respice
Fletus precesque supplicum,
Et dimicantes tartari
Victrix tuere ab hostibus.
_
Jesu, tibi sit gloria,
Qui natus es de Virgine,
Cum Patre, et almo Spiritu,
In sempiterna sæcula.
Amen.

[Ant 2]
Præclara salutis aurora * ex te, Virgo Maria, exivit sol iustitiæ, qui visitavit nos oriens ex alto.

[Lectio Prima]
!Sir 24:25-26
v. In me gratia omnis viæ et veritatis: in me omnis spes vitæ et virtutis. Transite ad me, omnes qui concupiscitis me, et a generationibus meis implemini.

[Capitulum Tertia]
@:Capitulum Vespera

[Responsory Tertia]
R.br. Quæ est ista, quæ ascendit de deserto * Deliciis affluens.
R. Quæ est ista, quæ ascendit de deserto * Deliciis affluens.
V. Innixa super dilectum suum.
R. Deliciis affluens.
&Gloria
R. Quæ est ista, quæ ascendit de deserto * Deliciis affluens.
_
V. Viderunt eam filiæ Sion.
R. Et beatissimam prædicaverunt.

[Capitulum Sexta]
!Prov 8:18-19
v. Mecum sunt divitiæ et gloria, opes superbæ et justitia. Melior est enim fructus meus auro et lapide pretioso.
$Deo gratias

[Responsory Sexta]
R.br. Ego Mater * Pulchræ dilectionis.
R. Ego Mater * Pulchræ dilectionis.
V. Et timoris et agnitionis et sanctæ spei.
R. Pulchræ dilectionis.
&Gloria
R. Ego Mater * Pulchræ dilectionis.
_
V. In me omnis gratia viæ et veritatis.
R. In me omnis spes vitæ et virtutis.

[Capitulum Nona]
@:Lectio Prima
$Deo gratias

[Responsory Nona]
R.br. Qui me invenerit * Inveniet vitam.
R. Qui me invenerit * Inveniet vitam.
V. Et hauriet salutem a Domino.
R. Inveniet vitam.
&Gloria
R. Qui me invenerit * Inveniet vitam.
_
V. Transite ad me omnis qui concupiscitis me.
R. Et generationibus meis implemini.

[Hymnus Vespera 3]
v. Omnis expertem maculæ Mariam
Edocet summus fidei magister;
Virginis gaudens celebrat fidelis
Terra triumphum.
_
Ipsa se præbens humili puellæ
Virgo spectandam, recreat paventem,
Seque conceptam sine labe sancto
Prædicat ore.
_
O specus felix, decorate divæ
Matris aspectu! veneranda rupes,
Unde vitales scatuere pleno
Gurgite lymphæ.
_
Huc catervatim pia turba nostris,
Huc ab externis peregrina terris
Affluit supplex, et opem potentis
Virginis orat.
_
Excipit Mater lacrimas precantum,
Donat optatam miseris salutem;
Compos hinc voti patrias ad oras
Turba revertit.
_
Supplicum, Virgo, miserata casus,
Semper o nostros refove labores,
Impetrans mæstis bona sempiternæ
Gaudia vitæ.
_
Sit decus Patri, genitæque Proli,
Et tibi compar utriusque virtus
Spiritus semper, Deus unus, omni
Temporis ævo.
Amen.

[Ant 3]
Hodie gloriosa cæli Regina * in terris apparuit: hodie populo suo verba salutis et pignora pacis attulit: hodie angelorum et fidelium chori immaculatam Conceptionem celebrantes gaudio exsultant. Alleluia.
