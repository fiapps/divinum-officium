[Rank]
In Circumcisione Domini;;Duplex II classis;;5.1;;ex Sancti/12-25

[Rank1960]
Die Octavæ Nativitatis Domini;;Duplex I classis;;6;;ex Sancti/12-25

[RankNewcal]
Die Octavæ Nativitatis Domini;;Duplex I classis;;6;;ex Sancti/12-25

[Rule]
ex Sancti/12-25;
Psalmi Dominica
Antiphonas Horas
9 lectiones 1960
no commemoratio

[Ant Vespera]
O admirábile commercium: * Creator generis humani, animátum corpus sumens, de Vírgine nasci dignátus est; et procédens homo sine semine, largitus est nobis suam Deitátem.;;109
Quando natus es * ineffabíliter ex Vírgine, tunc impletæ sunt Scripturæ: sicut plúvia in vellus descendísti, ut salvum fáceres genus humanum: te laudamus, Deus noster.;;112
Rubum, quem viderat Móyses * incombustum, conservatam agnovimus tuam laudábilem virginitátem: Dei Génitrix, intercede pro nobis.;;121
Germinávit radix Jesse, * orta est stella ex Jacob: Virgo péperit Salvatórem; te laudamus, Deus noster.;;126
Ecce Maria génuit * nobis Salvatórem, quem Joánnes videns, exclamávit, dicens: Ecce Agnus Dei, ecce qui tollit peccáta mundi, allelúja.;;147

[Capitulum Vespera]
!Titus 2:11-12
v. Appáruit grátia Dei Salvatoris nostri ómnibus homínibus, erudiens nos, ut abnegántes impietátem, et sæcularia desidéria, sobrie, et juste, et pie vivámus in hoc sæculo.
$Deo gratias

[Versum 1]
@Tempora/Nat1-0:Versum 1

[Ant 1]
Propter nimiam * caritátem suam, qua diléxit nos Deus, Fílium suum misit in similitúdinem carnis peccati, allelúja.

[Oratio]
Deus, qui salútis ætérnæ, beátæ Maríæ virginitate fœcunda, humano generi præmia præstitísti: tribue, quǽsumus; ut ipsam pro nobis intercedere sentiámus, per quam meruimus auctórem vitæ suscipere, Dóminum nostrum Jesum Christum Fílium tuum:
$Qui tecum

[Ant Matutinum]
Dóminus dixit * ad me: Fílius meus es tu, ego hódie génui te.;;2
In sole pósuit * tabernáculum suum: et ipse tamquam sponsus procédens de thálamo suo.;;18
Elevámini, * portæ æternáles, et introíbit Rex glóriæ.;;23
V. Tamquam sponsus.
R. Dóminus procédens de thálamo suo.
Speciósus forma * præ fíliis hóminum, diffúsa est grátia in lábiis tuis.;;44
Homo natus est * in ea, et ipse fundávit eam Altíssimus.;;86
Exsultábunt ómnia ligna * silvárum ante fáciem Dómini, quóniam venit.;;95
V. Speciósus forma præ fíliis hóminum.
R. Diffusa est grátia in lábiis tuis.
In principio, * et ante sæcula Deus erat Verbum, et ipse natus est hódie Salvátor mundi.;;96
Ante lucíferum génitus, * et ante sæcula, Dóminus Salvátor noster hódie nasci dignátus est.;;97
Nato Dómino, * Angelórum chorus canebat, dicens: Salus Deo nostro, sedénti super thronum, et Agno.;;98
V. Notum fecit Dóminus, allelúja.
R. Salutare suum, allelúja.

[Lectio1]
De Epistola beati Pauli Apostoli ad Romanos.
!Rom 4:1-8
1 Quid ergo dicémus invenísse Abraham patrem nostrum secúndum carnem? 
2 Si enim Abraham ex opéribus justificátus est, habet glóriam, sed non apud Deum. 
3 Quid enim dicit Scriptura? Credidit Abraham Deo: et reputátum est illi ad justítiam.
4 Ei autem, qui operátur, merces non imputátur secúndum grátiam, sed secúndum débitum. 
5 Ei vero, qui non operátur, credénti autem in eum, qui justíficat ímpium, reputátur fides ejus ad justítiam secúndum propositum gratiæ Dei. 
6 Sicut et David dicit beatitúdinem hóminis, cui Deus accepto fert justítiam sine opéribus: 
7 Beáti, quorum remíssæ sunt iniquitátes, et quorum tecta sunt peccáta.
8 Beátus vir, cui non imputávit Dóminus peccátum.

[Responsory1]
R. Ecce Agnus Dei, ecce qui tollit peccáta mundi: ecce de quo dicébam vobis: Qui post me venit, ante me factus est: 
* Cujus non sum dignus corrigiam calceaménti sólvere.
V. Qui de terra est, de terra lóquitur: qui de cælo venit, super omnes est.
R. Cujus non sum dignus corrigiam calceaménti sólvere.

[Lectio2]
!Rom 4:9-12
9 Beatitúdo ergo hæc in circumcisióne tantum manet, an etiam in præputio? Dicimus enim quia reputáta est Abrahæ fides ad justítiam. 
10 Quómodo ergo reputáta est? in circumcisióne, an in præputio? Non in circumcisióne, sed in præputio. 
11 Et signum accépit circumcisiónis, signaculum justítiæ fidei, quæ est in præpútio: ut sit pater ómnium credéntium per præputium, ut reputétur et illis ad justítiam:
12 et sit pater circumcisiónis non iis tantum, qui sunt ex circumcisióne, sed et iis, qui sectántur vestígia fidei, quæ est in præpútio patris nostri Abrahæ.

[Responsory2]
R. Dies sanctificátus illuxit nobis: veníte, Gentes, et adoráte Dóminum: 
* Quia hódie descéndit lux magna in terris.
V. Hæc dies quam fecit Dóminus, exsultémus et lætemur in ea.
R. Quia hódie descéndit lux magna in terris.

[Lectio3]
!Rom 4:13-17
13 Non enim per legem promissio Abrahæ, aut sémini ejus, ut heres esset mundi: sed per justítiam fidei. 
14 Si enim qui ex lege, herédes sunt: exinaníta est fides, abólita est promissio. 
15 Lex enim iram operátur. Ubi enim non est lex: nec prævaricátio. 
16 Ideo ex fide, ut secúndum grátiam firma sit promissio omni sémini, non ei, qui ex lege est solum, sed et ei, qui ex fide est Abrahæ, qui pater est ómnium nostrum 
17 (sicut scriptum est: Quia patrem multárum géntium pósui te) ante Deum, cui credidit, qui vivíficat mórtuos, et vocat ea quæ non sunt, tamquam ea quæ sunt.

[Responsory3]
R. Benedíctus qui venit in nómine Dómini, Deus Dóminus, et illuxit nobis: 
* Allelúja, allelúja.
V. Hæc dies quam fecit Dóminus, exsultémus et lætemur in ea.
R. Allelúja, allelúja.
&Gloria
R. Allelúja, allelúja.

[Lectio4]
Sermo sancti Leónis Papæ.
!Sermo 7 de Nativitáte Domini.
Festívitátis hódiernæ, dilectíssimi, verus venerátor est, et pius cultor, qui nec de Incarnatióne Dómini aliquid falsum, nec de Deitate aliquid sentit indignum. Paris enim periculi malum est, si illi aut natúræ nostræ véritas, aut Paternæ glóriæ negátur æqualitas. Cum ergo ad intelligéndum sacraméntum nativitátis Christi, qua de Matre vírgine est ortus, accédimus, abigátur procul terrenárum calígo ratiónum, et ab illuminátæ fidei óculo mundanæ sapiéntiæ fumus abscedat.

[Responsory4]
R. Congratulámini mihi, omnes qui dilígitis Dóminum: 
* Quia, cum essem párvula, plácui Altíssimo, et de meis viscéribus génui Deum et hóminem.
V. Beatam me dicent omnes generatiónes, quia ancíllam húmilem respéxit Deus.
R. Quia, cum essem párvula, plácui Altíssimo, et de meis viscéribus génui Deum et hóminem.

[Lectio5]
Divina est enim auctoritas, cui crédimus: divina est doctrina, quam sequimur. Quóniam sive legis testificatióni, sive oraculis prophetárum, sive evangelicæ tubæ interiórem admoveámus audítum; verum est, quod Joánnes plenus Spíritu Sancto intónuit: In principio erat Verbum, et Verbum erat apud Deum, et Deus erat Verbum. Hoc erat in principio apud Deum. Omnia per ipsum facta sunt, et sine ipso factum est nihil. Et simíliter verum est, quod idem prædicator adjecit: Verbum caro factum est et habitávit in nobis: et vídimus glóriam ejus, glóriam quasi Unigeniti a Patre.

[Responsory5]
R. Confirmátum est cor Vírginis, in quo divina mysteria, Angelo nuntiánte, concépit: tunc speciósum forma præ fíliis hóminum castis suscépit viscéribus: 
* Et benedicta in ætérnum, Deum nobis prótulit et hóminem.
V. Domus pudici péctoris templum repénte fit Dei: intacta nesciens virum, verbo concépit Fílium.
R. Et benedicta in ætérnum, Deum nobis prótulit et hóminem.

[Lectio6]
In utráque ergo natúra idem est Dei Fílius, nostra suscípiens, et propria non amittens: in hómine hóminem rénovans, in se incommutábilis perseverans. Deitas enim, quæ illi cum Patre communis est, nullum detriméntum omnipoténtiæ subiit, nec Dei formam servi forma violávit: quia summa et sempiterna esséntia, quæ se ad humani generis inclinávit salútem, nos quidem in suam glóriam tránstulit, sed quod erat, esse non destitit. Unde cum Unigénitus Dei minórem se Patre confitétur, cui se dicit æqualem, veritátem in se formæ utriusque demonstrat: ut et humanam probet imparílitas, et divinam declaret æqualitas.

[Responsory6]
R. Benedicta et venerábilis es, Virgo Maria, quæ sine tactu pudoris invénta es mater Salvatoris: 
* Jacébat in præsépio, et fulgébat in cælo.
V. Dómine, audívi audítum tuum, et tímui: considerávi ópera tua, et expávi: in médio duórum animalium.
R. Jacébat in præsépio, et fulgébat in cælo.
&Gloria
R. Jacébat in præsépio, et fulgébat in cælo.

[Lectio7]
Léctio sancti Evangélii secúndum Lucam
!Luc 2:21
In illo témpore: Postquam consummáti sunt dies octo, ut circumciderétur Puer: vocátum est nomen ejus Jesus. Et réliqua.
_
Homilía sancti Ambrosii Epíscopi.
!Liber 2 in cap. 2 Lucæ, circa medium
Circumcíditur itaque Puer. Quis est iste puer, nisi ille, de quo dictum est: Puer natus est nobis, Fílius datus est nobis? Factus est enim sub lege, ut eos, qui sub lege essent, lucrifáceret. Ut sísterent eum Dómino. Quid sit autem in Jerusalem sisti Dómino, dicerem, nisi in Isaíæ commentis ante dixíssem. Circumcisus enim vitiis, Dominico dignus judicátur obtutu; quia, Oculi Dómini super justos. Vides omnem legis veteris seriem fuisse typum futuri: nam et circumcisio purgatiónem signíficat delictórum.

[Responsory7]
@Sancti/12-25:Responsory6

[Lectio8]
Sed quóniam prona quadam cupiditate peccándi, humanæ carnis et mentis fragilitas inextricabílibus vitiis implicátur, eo per octavum circumcisiónis diem culpæ totius futura purgátio, resurrectiónis præfigurabátur ætate. Hoc est enim illud: Quia omne masculinum adapériens vulvam, sanctum Dómino vocábitur. Verbis enim legis promittebátur Vírginis partus. Et vere sanctus, quia immaculátus. Denique ipsum esse, qui lege signétur, in eumdem modum ab Angelo repetita verba declarant: Quod nascétur, inquit, Sanctum, vocábitur Fílius Dei.

[Responsory8]
R. Nesciens Mater Virgo virum, péperit sine dolóre: 
* Salvatórem sæculórum, ipsum Regem Angelórum, sola Virgo lactábat ubere de cælo pleno.
V. Domus pudici péctoris templum repénte fit Dei: intacta nesciens virum, verbo concépit Fílium.
R. Salvatórem sæculórum, ipsum Regem Angelórum, sola Virgo lactábat ubere de cælo pleno.
&Gloria
R. Salvatórem sæculórum, ipsum Regem Angelórum, sola Virgo lactábat ubere de cælo pleno.

[Lectio9]
Solus enim per ómnia ex natis de femina sanctus Dóminus Jesus, qui terrenæ contagia corruptélæ, immaculáti partus novitate non senserit, et cælésti majestáte depúlerit. Nam si litteram sequámur: quómodo sanctus omnis masculus, cum multos sceleratíssimos fuisse non lateat? Numquid sanctus Achab? numquid sancti pseudoprophetæ, quos ad Elíæ preces ultor cæléstis injuriæ ignis absumpsit? Sed ille sanctus, quem in figura futuri mysterii pia legis divinæ præscripta signábant; eo quod solus sanctæ Ecclésiæ vírginis ad generándos pópulos Dei, immaculátæ fœcunditátis aperiret genitale secretum.
&teDeum

[Ant Laudes]
@:Ant Vespera:s/;;.*//g

[Capitulum Laudes]
@:Capitulum Vespera

[Versum 2]
@:Versum 1

[Ant 2]
Mirábile mystérium * declarátur hódie: innovántur natúræ, Deus homo factus est: id quod fuit permansit, et quod non erat assúmpsit; non commixtiónem passus, neque divisiónem.

[Capitulum Tertia]
@:Capitulum Vespera

[Ant 3]
Magnum * hereditátis mystérium: templum Dei factus est uterus nesciéntis virum: non est pollutus ex ea carnem assumens; omnes gentes vénient dicéntes: Glória tibi, Dómine.

[Capitulum Vespera 3]
@:Capitulum Vespera
