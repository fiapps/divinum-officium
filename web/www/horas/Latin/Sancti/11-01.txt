[Rank]
Omnium Sanctorum;;Duplex I classis cum octava communi;;6.4;;

[Rule]
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=115
(rubrica Tridentina aut rubrica Divino) Vesperæ Defunctorum

[Ant Vespera]
Vidi turbam magnam, * quam dinumeráre nemo póterat, ex ómnibus géntibus, stantes ante thronum.
Et omnes Ángeli * stabant in circúitu throni, et cecidérunt in conspéctu throni in fácies suas, et adoravérunt Deum.
Redemísti nos, * Dómine Deus, in sánguine tuo ex omni tribu, et lingua, et pópulo, et natióne, et fecísti nos Deo nostro regnum.
Benedícite Dóminum * omnes elécti ejus: ágite dies lætitiæ, et confitémini illi.
Hymnus * ómnibus Sanctis ejus: fíliis Israël, pópulo appropinquánti sibi: glória hæc est ómnibus sanctis ejus.

[Capitulum Vespera]
!Apo 7:2-3
v. Ecce ego Joánnes vidi álterum Angelum ascendéntem ab ortu solis, habentem signum Dei vivi: et clamávit voce magna quátuor Ángelis, quibus datum est nocére terræ et mari, dicens: Nolíte nocére terræ et mari, neque arbóribus, quoadúsque signemus servos Dei nostri in frontibus eórum.
$Deo gratias

[Hymnus Vespera]
{:H-PlacareChriste:}v. Placare, Christe, servulis,
Quibus Pátris clementiam
Tuæ ad tribunal grátiæ
Patrona Virgo póstulat.
_
Et vos beáta, per novem
Distincta gyros ágmina,
Antíqua cum præsentibus,
Futúra damna péllite.
_
Apóstoli cum vatibus,
Apud severum Júdicem,
Veris reorum flétibus
Exposcite indulgéntiam.
_
Vos purpurati mártyres,
Vos candidati præmio
Confessiónis, éxsules
Vocate nos in pátriam.
_
Chorea casta vírginum,
Et quos erémus íncolas
Transmísit astris, cælitum
Locáte nos in sédibus.
_
Auférte gentem pérfidam
Credéntium de fínibus,
Ut unus omnes únicum
Ovíle nos pastor regat.
_
Deo Patri sit glória,
Natóque Pátris unico,
Sancto simul Paráclito,
In sempitérna sæcula.
Amen.

[HymnusM Vespera]
{:H-PlacareChriste:}v. Christe, redémptor ómnium,
consérva tuos fámulos,
beátæ semper Vírginis
placátus sanctis précibus.
_
Beáta quoque ágmina
cæléstium spirítuum,
prætérita, præséntia,
futúra mala péllite.
_
Vates ætérni iúdicis
apostolíque Dómini,
supplíciter expóscimus
salvári vestris précibus.
_
Mártyres Dei íncliti
confessorésque lúcidi,
vestris oratiónibus
nos ferte in cæléstibus.
_
Chori sanctárum vírginum
monachorúmque ómnium,
simul cum sanctis ómnibus
consórtes Christi fácite.
_
Sit Trinitáti glória,
vestrásque voces iúngite
ut illi laudes débitas
persolvámus alácriter.
Amen.

[Versum 1]
V. Lætámini in Dómino, et exsultáte justi.
R. Et gloriámini omnes recti corde.

[Ant 1]
Ángeli, * Archángeli, Throni et Dominationes, Principátus et Potestátes, Virtútes cælórum, Chérubim atque Séraphim, Patriarchæ et Prophétæ, sancti legis Doctóres, Apóstoli, omnes Christi Mártyres, sancti Confessores, Vírgines Dómini, Anachoritæ Sanctique omnes intercedite pro nobis.

[Oratio]
Omnípotens sempitérne Deus, qui nos ómnium Sanctórum tuórum mérita sub una tribuísti celebritáte venerári: quǽsumus; ut desideratam nobis tuæ propitiatiónis abundantiam, multiplicatis intercessoribus largiaris.
$Per Dominum

[Invit]
Regem regum Dóminum veníte adorémus: * Quia ipse est coróna Sanctórum ómnium.

[Hymnus Matutinum]
@Sancti/11-01:Hymnus Vespera

[HymnusM Matutinum]
@Sancti/11-01:HymnusM Vespera

[Ant Matutinum]
Novit Dóminus * viam justórum, qui in lege ejus meditántur die ac nocte.;;1
Mirificávit * Dóminus Sanctos suos, et exaudívit eos clamantes ad se.;;4
Admirábile est * nomen tuum, Dómine: quia glória et honóre coronásti Sanctos tuos, et constituísti eos super ópera mánuum tuárum.;;8
V. Lætámini in Dómino, et exsultáte justi.
R. Et gloriámini omnes recti corde.
Dómine, * qui operati sunt justítiam, habitábunt in tabernáculo tuo, et requiescent in monte sancto tuo.;;14
Hæc est generátio * quæréntium Dóminum, quæréntium fáciem Dei Jacob.;;23
Lætámini in Dómino, * et exsultáte justi, et gloriámini omnes recti corde.;;31
V. Exsúltent justi in conspéctu Dei.
R. Et delecténtur in lætítia.
Timéte Dóminum * omnes Sancti ejus, quóniam nihil deest timéntibus eum: ecce óculi Dómini super justos, et aures ejus ad preces eórum.;;33
Dómine, spes Sanctórum * et turris fortitúdinis eórum, dedísti hereditátem timéntibus nomen tuum, et habitábunt in tabernáculo tuo in sæcula.;;60
Qui dilígitis Dóminum, * lætámini in Dómino, et confitémini memóriæ sanctitátis ejus.;;96
V. Justi autem in perpétuum vivent.
R. Et apud Dóminum est merces eórum.

[Lectio1]
De libro Apocalypsis beáti Joánnis Apóstoli.
!Apo 4:2-8
2 Et ecce sedes pósita erat in cælo, et supra sedem sedens.
3 Et qui sedebat símilis erat aspectui lapidis jaspidis, et sardinis: et iris erat in circúitu sedis símilis visioni smaragdinæ.
4 Et in circúitu sedis sedilia vigínti quátuor: et super thronos vigínti quátuor seniores sedéntes, circumamicti vestiméntis albis, et in capítibus eórum corónæ aureæ.
5 Et de throno procedebant fúlgura, et voces, et tonitrua: et septem lampades ardentes ante thronum, qui sunt septem spíritus Dei.
6 Et in conspéctu sedis tamquam mare vitreum simile crystallo: et in médio sedis, et in circúitu sedis quátuor animália plena óculis ante et retro.
7 Et ánimal primum simile leoni, et secúndum ánimal simile vitulo, et tértium ánimal habens fáciem quasi hóminis, et quartum ánimal simile áquilæ volanti.
8 Et quátuor animália, síngula eórum habébant alas senas: et in circúitu, et intus plena sunt óculis: et réquiem non habébant die ac nocte, dicentia: Sanctus, Sanctus, Sanctus Dóminus Deus omnípotens, qui erat, et qui est, et qui ventúrus est.

[Responsory1]
@Tempora/Pent01-0

[Lectio2]
!Apo 5:1-8
1 Et vidi in déxtera sedentis supra thronum, librum scriptum intus et foris, signátum sigillis septem.
2 Et vidi angelum fortem, prædicantem voce magna: Quis est dignus aperire librum, et sólvere signácula ejus?
3 Et nemo póterat neque in cælo, neque in terra, neque subtus terram aperire librum, neque respicere illum.
4 Et ego flebam multum, quóniam nemo dignus invéntus est aperire librum, nec vidére eum.
5 Et unus de senioribus dixit mihi: Ne fleveris: ecce vicit leo de tribu Juda, radix David, aperire librum, et sólvere septem signácula ejus.
6 Et vidi: et ecce in médio throni et quátuor animalium, et in médio seniórum, Agnum stantem tamquam occisum, habentem córnua septem, et óculos septem: qui sunt septem spíritus Dei, missi in omnem terram.
7 Et venit: et accépit de déxtera sedentis in throno librum.
8 Et cum aperuisset librum, quátuor animália, et vigínti quátuor seniores cecidérunt coram Agno, habéntes sínguli citharas, et phialas aureas plenas odoramentorum, quæ sunt orationes sanctórum:

[Responsory2]
@Sancti/08-15:Responsory8:s/&Gloria.*//s

[Lectio3]
!Apo 5:9-14
9 et cantabant cánticum novum, dicéntes: Dignus es, Dómine, accípere librum, et aperire signácula ejus: quóniam occísus es, et redemísti nos Deo in sánguine tuo ex omni tribu, et lingua, et pópulo, et natióne:
10 et fecísti nos Deo nostro regnum, et sacerdótes: et regnabimus super terram.
11 Et vidi, et audívi vocem angelórum multórum in circúitu throni, et animalium, et seniórum: et erat númerus eórum míllia millium,
12 dicéntium voce magna: Dignus est Agnus, qui occísus est, accípere virtútem, et divinitátem, et sapiéntiam, et fortitúdinem, et honórem, et glóriam, et benedictiónem.
13 Et omnem creatúram, quæ in cælo est, et super terram, et sub terra, et quæ sunt in mari, et quæ in eo: omnes audívi dicéntes: Sedenti in throno, et Agno, benedíctio et honor, et glória, et potéstas in sæcula sæculórum.
14 Et quátuor animália dicebant: Amen. Et vigínti quátuor seniores cecidérunt in fácies suas: et adoravérunt viventem in sæcula sæculórum.

[Responsory3]
R. In conspéctu Angelórum psallam tibi:
* Et adorábo ad templum sanctum tuum, et confitébor nómini tuo, Dómine.
V. Super misericórdia tua et veritáte tua, quóniam magnificásti super nos nomen sanctum tuum.
R. Et adorábo ad templum sanctum tuum, et confitébor nómini tuo, Dómine.
&Gloria
R. Et adorábo ad templum sanctum tuum, et confitébor nómini tuo, Dómine.

[Lectio4]
Sermo sancti Bedæ Venerábilis Presbyteri.
!Sermo 18. de Sanctis.
Hódie, dilectíssimi, ómnium Sanctórum sub una solemnitátis lætítia celebrámus festivitátem: quorum societáte cælum exsultat, quorum patrocíniis terra lætátur, triumphis Ecclésia sancta coronátur, quorum conféssio quanto in passióne fortior, tanto est clárior in honóre: quia, dum crevit pugna, crevit et pugnantium glória, et martyrii triumphus multiplici passiónum génere adornatur: perque graviora torménta, graviora fuére et præmia: dum cathólica mater Ecclésia, quæ per totum orbem lónge latéque diffúsa est, in ipso cápite suo Christo Jesu educta est, contumélias, cruces et mortem non timére; magis magísque roborata, non resistendo, sed perferendo, univérsis, quos agmine inclyto carcer pœnalis inclusit, pari et símili calóre virtútis ad gerendum certámen, glóriam triumphalem inspiravit.

[Responsory4]
@Sancti/06-24:Responsory7

[Lectio5]
O vere beáta mater Ecclésia, quam sic honor divínæ dignationis illúminat, quam vincentium gloriósus Mártyrum sanguis exornat, quam inviolatæ confessiónis cándida índuit virgínitas! Floribus ejus nec rosæ nec lília desunt. Certent nunc caríssimi, sínguli, ut ad utrosque honóres amplissimam accipiant dignitátem, coronas, vel de virginitáte candidas, vel de passióne purpureas. In cæléstibus castris pax et acies habent flores suos, quibus mílites Christi coronantur.

[Responsory5]
@Commune/C1:Responsory7

[Lectio6]
Dei enim ineffábilis et imménsa bonitas étiam hoc provídit, ut laborum quidem tempus et agonis non extenderet, nec longum fáceret, aut ætérnum, sed breve, et ut ita dicam, momentaneum: ut in hac brevi et exígua vita agónes essent et labóres; in illa vero quæ ætérna est, corónæ et præmia meritórum: ut labóres quidem cito finirentur, meritórum vero præmia sine fine durarent: ut post hujus mundi ténebras visuri essent candidissimam lucem, et accepturi majórem passiónum cunctarum acerbitatibus beatitudinem, testante hoc idem Apóstolo, ubi ait: Non sunt condignæ passiónes hujus témporis ad superventuram glóriam, quæ revelabitur in nobis.

[Responsory6]
@Commune/C3:Responsory8

[Lectio7]
Léctio sancti Evangélii secúndum Matthæum.
!Matt 5:1-12
In illo témpore: Videns Jesus turbas, ascéndit in montem, et cum sedisset, accesserunt ad eum discipuli ejus. Et réliqua.
_
Homilía sancti Augustíni Epíscopi.
!Lib. 1. de Sermone Domini in monte, sub initium.
Si quæritur quid significet mons, bene intellígitur significáre majóra præcépta justítiæ, quia minora erant, quæ Judæis data sunt. Unus tamen Deus per sanctos prophetas et fámulos suos, secúndum ordinatissimam distributionem témporum, dedit minora præcépta pópulo, quem adhuc timóre alligari oportébat: et per Fílium suum majóra pópulo, quem caritáte jam liberari convenerat. Cum autem minora minóribus, majóra majóribus dantur, ab eo dantur, qui solus novit congruentem suis tempóribus géneri humáno exhibere medicinam.

[Responsory7]
@Commune/C4:Responsory8:s/&Gloria.*//s

[Lectio8]
Nec mirum est, quod dantur præcépta majóra propter regnum cælórum, et minora data sunt propter regnum terrénum, ab eódem uno Deo, qui fecit cælum et terram. De hac ergo justítia, quæ major est, per prophétam dícitur: Justítia tua sicut montes Dei: et hoc bene significat, quod ab uno magístro, solo docendis tantis rebus idoneo, docetur in monte. Sedens autem docet, quod pértinet ad dignitátem magistérii. Et accedunt ad eum discipuli ejus, ut audiéndis illíus verbis hi essent étiam córpore viciniores, qui præcéptis adimplendis étiam ánimo propinquabant. Et apériens os suum docebat eos, dicens. Ista circumlocutio, qua scríbitur, Et apériens os suum, fortassis ipsa mora comméndat aliquanto longiorem futúrum esse sermónem. Nisi forte non vacet, quod nunc eum dictum est aperuisse os suum, quod ipse in lege véteri aperire soleret ora prophetárum.

[Responsory8]
@Commune/C6

[Lectio9]
Quid ergo dicit? Beáti páuperes spíritu: quóniam ipsórum est regnum cælórum. Legimus scriptum de appetitione rerum temporalium: Ómnia vánitas, et præsumptio spíritus. Præsumptio autem spíritus, audaciam et supérbiam significat. Vulgo étiam magnos spíritus supérbi habére dicúntur: et recte, quandóquidem spíritus étiam ventus vocátur. Unde scriptum est: Ignis, grando, nix, glácies, spíritus procellárum. Quis vero nesciat supérbos inflatos dici, tamquam vento distentos? Unde est étiam illud Apóstoli: Sciéntia inflat, cáritas vero ædificat. Quaprópter recte hic intelliguntur páuperes spíritu, húmiles et timéntes Deum, id est, non habéntes inflantem spíritum.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
{:H-Salutisæternæ:}v. Salutis æternæ dator,
Jesu, redemptis súbveni:
Virgo parens clementiæ
Dona salútem sérvulis.
_
Vos angelórum míllia,
Patrumque cœtus, ágmina
Canora vatum vos reis
Precamini indulgéntiam.
_
Baptísta Christi prævius,
Summique cæli claviger,
Cum céteris Apóstolis
Nexus resolvant criminum.
_
Cohors triúmphans mártyrum,
Almus sacerdótum chorus,
Et virginális castitas
Nostros reatus abluant.
_
Quicúmque in alta siderum
Regnatis aula príncipes,
Favete votis súpplicum,
Qui dona cæli flágitant.
_
Virtus, honor, laus, glória
Deo Patri cum Fílio,
Sancto simul Paráclito,
In sæculórum sæcula.
Amen.

[Versum 2]
V. Exsultábunt sancti in glória.
R. Lætabúntur in cubílibus suis.

[Ant 2]
Te gloriósus * Apostolórum chorus, te Prophetárum laudábilis númerus, te Mártyrum candidátus laudat exércitus, te omnes Sancti et elécti voce confitentur unanimes, beáta Trínitas, unus Deus.

[Lectio Prima]
!Apo 7:12
v. Benedíctio, et claritas, et sapiéntia, et gratiárum actio, honor, virtus, et fortitúdo Deo nostro, in sæcula sæculórum. Amen.

[Capitulum Tertia]
@:Capitulum Vespera

[Responsory Tertia]
@Commune/C3

[Capitulum Sexta]
!Apo 7:9
v. Post hæc vidi turbam magnam, quam dinumeráre nemo póterat ex ómnibus géntibus, et tríbubus, et pópulis, et linguis, stantes ante thronum Dei, in conspéctu Agni, amícti stolis albis, et palmæ in mánibus eórum.
$Deo gratias

[Responsory Sexta]
@Commune/C3

[Capitulum Nona]
@:Lectio Prima
$Deo gratias

[Responsory Nona]
@Commune/C3

[Versum 3]
@:Versum 2

[Ant 3]
O quam gloriósum est regnum * in quo cum Christo gaudent omnes Sancti, amícti stolis albis sequúntur Agnum quocúmque íerit!
