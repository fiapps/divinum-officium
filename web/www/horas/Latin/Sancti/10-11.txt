[Rank]
Maternitatis Beatæ Mariæ Virginis;;Duplex 2 classis;;5.1;;ex C11

[Rank1960]
Maternitatis Beatæ Mariæ Virginis;;Duplex 2 classis;;5;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Beáta es, * Virgo Maria, quæ ómnium portásti Creatórem.;;109
Genuísti, * qui te fecit, et in ætérnum pérmanes Virgo.;;112
Cum essem párvula, * plácui Altíssimo et de meis viscéribus génui Deum et hóminem.;;121
Benedicta fília * tu a Dómino, quia per te fructum vitæ communicávimus.;;126
Vidérunt eam * fíliæ Sion, et beátam dixérunt, et reginæ laudavérunt eam.;;147

[Capitulum Vespera]
!Sir 24:12-13
v. Qui creávit me, requiévit in tabernáculo meo, et dixit mihi: in Jacob inhabita, et in eléctis meis mitte radíces.
$Deo gratias

[Versum 1]
V. Benedicta tu in muliéribus.
R. Et benedíctus fructus ventris tui.

[Ant 1]
Cum jucunditate * Maternitátem beátæ Maríæ semper Vírginis celebremus.

[Oratio]
Deus, qui de beátæ Maríæ Vírginis útero Verbum tuum, Angelo nuntiánte, carnem suscipere voluísti: præsta supplícibus tuis: ut qui vere eam Genetricem Dei crédimus, ejus apud te intercessiónibus adjuvémur.
$Per eumdem

[Invit]
Maternitátem beátæ Maríæ Vírginis celebrémus: * Christum ejus Fílium adorémus Dóminum.

[Hymnus Matutinum]
v. Cæli Redémptor prætulit
Felicis alvum Vírginis,
Ubi futura victima
Mortale corpus induit.
_
Hæc Virgo nobis edidit
Nostræ salútis auspicem,
Qui nos redémit sánguine,
Pœnas crucemque pertulit.
_
Spes læta nostro e péctore
Pellat timores anxios:
Hæc quippe nostras lácrimas
Precesque defert Fílio.
_
Voces Parentis excipit,
Votísque Natus ánnuit:
Hanc quisque semper diligat,
Rebúsque in arctis invocet.
_
Sit Trinitáti gloria,
Quæ Matris intactum sinum
Ditávit almo germine,
Laus sit per omne sæculum.
Amen.

[Lectio1]
De libro Ecclesiástici
!Sir 24:5-11
5 Ego ex ore Altíssimi prodívi, primogenita ante omnem creaturam: 
6 ego feci in cælis ut orirétur lumen indeficiens, et sicut nebula texi omnem terram:
7 ego in altíssimis habitávi et thronus meus in colúmna nubis.
8 Gyrum cæli circuívi sola, et profúndum abyssi penetrávi, in fluctibus maris ambulávi,
9 et in omni terra steti: et in omni pópulo, 
10 et in omni gente primátum hábui:
11 et ómnium excelléntium et humílium corda virtúte calcávi: et in his ómnibus requiem quæsívi, et in hereditáte Dómini morabor.

[Responsory1]
R. Felix es, sacra Virgo Maria et omni laude digníssima; 
* Ex qua ortus est sol justítiæ, Christus Deus noster, per quem salváti et redempti sumus.
V. Maternitátem beátæ Maríæ Vírginis cum gáudio celebremus.
R. Ex qua ortus est sol justítiæ, Christus Deus noster, per quem salváti et redempti sumus.

[Lectio2]
!Sir 24:12-16
12 Tunc præcepit, et dixit mihi Creator ómnium, et qui creávit me, requiévit in tabernáculo meo, 
13 et dixit mihi: in Jacob inhabita, et in Israël hereditare, et in eléctis meis mitte radíces. 
14 Ab inítio, et ante sæcula creáta sum, et usque ad futurum sæculum non désinam, et in habitatióne sancta coram ipso ministrávi. 
15 Et sic in Sion firmáta sum, et in civitáte sanctificáta simíliter requiévi, et in Jerusalem potéstas mea.
16 Et radicávi in pópulo honorificato, et in parte Dei mei heréditas illíus, et in plenitúdine sanctórum detentio mea.

[Responsory2]
R. Sine tactu pudoris invénta es Mater Salvatoris: 
* Qui cælum terramque regit, in tua se clausit víscera factus homo.
V. Benedicta tu in muliéribus, et benedíctus fructus ventris tui.
R. Qui cælum terramque regit, in tua se clausit víscera factus homo.

[Lectio3]
!Sir 24:17-23
17 Quasi cedrus exaltáta sum in Líbano, et quasi cypréssus in monte Sion: 
18 quasi palma exaltáta sum in Cades, et quasi plantátio rosæ in Jericho: 
19 quasi olíva speciósa in campis, et quasi plátanus exaltáta sum juxta aquam in platéis. 
20 Sicut cinnamomum et bálsamum aromatízans odórem dedi; quasi myrrha electa dedi suavitátem odoris, 
21 et quasi storax, et gálbanus, et úngula, et gutta, et quasi Líbanus non incisus vaporávi habitatiónem meam, et quasi bálsamum non mixtum odor meus. 
22 Ego quasi terebinthus exténdi ramos meos, et rami mei honoris et gratiæ. 
23 Ego quasi vitis fructificávi suavitátem odoris.

[Responsory3]
R. Multæ fíliæ congregavérunt divítias, tu supergressa es univérsas: 
* Speciósa facta es et suávis in deliciis tuis, sancta Dei Génetrix.
V. Séntiant omnes tuum juvamen, quicúmque celebrant tuam sanctam Maternitátem.
R. Speciósa facta es et suávis in deliciis tuis, sancta Dei Génetrix.
&Gloria
R. Speciósa facta es et suávis in deliciis tuis, sancta Dei Génetrix.

[Lectio4]
Sermo sancti Leónis Papæ
!Sermo 1 de Nativitate Domini
Virgo regia Davídicæ stirpis elígitur, quæ sacro gravidanda fœtu divinam humanamque prolem prius conciperet mente quam corpore: et ne superni ignara consílii ad inusitatos pavéret affatus, quod in ea operándum erat a Spíritu Sancto, colloquio didicit angelico, nec damnum credidit pudoris Dei Génetrix mox futura. Cur enim de conceptiónis novitate despéret, cui efficiéntia de Altíssimi virtúte promittitur? Confirmátur credéntis fides etiam præeuntis attestatióne miraculi. Donátur Elisabeth inopináta fœcunditas, ut qui conceptum dederat sterili, datúrus non dubitarétur et Virgini. Verbum ígitur Dei Fílius, qui in principio erat apud Deum, per quem facta sunt ómnia, et sine quo factum est nihil, propter liberándum hóminem ab æterna morte, factus est homo.

[Responsory4]
R. Gloriosæ Vírginis Maríæ Maternitátem digníssimam recolámus: 
* Cujus Dóminus humilitátem respéxit, quæ Angelo nuntiánte concépit Salvatórem mundi.
V. Christo canámus glóriam in hac sacra solemnitate mirábilis Genitrícis Dei.
R. Cujus Dóminus humilitátem respéxit, quæ Angelo nuntiánte concépit Salvatórem mundi.

[Lectio5]
!Sermo 2 de Nativitate Domini
Ingréditur hæc ínfima Jesus Christus Dóminus noster de cæli sede descendens, et a paterna glória non recédens, novo ordine, nova nativitáte generatus. Novo ordine, quia invisibilis in suis, visibilis factus est in nostris: incomprehensibilis vóluit comprehéndi: ante témpora manens, esse cœpit in témpore. Nova autem nativitáte génitus est: concéptus a Vírgine, natus ex Vírgine, sine paternæ carnis concupiscéntia, sine maternæ integritátis injuria: quia futurum hóminum Salvatórem talis ortus decebat, qui et in se haberet humanæ substantiæ natúram, et humanæ carnis inquinaménta nescíret. Origo dissímilis, sed natúra consímilis; humano usu et consuetúdine, quod crédimus, caret: sed divina potestate subnixum est, quod Virgo concéperit, Virgo pepérerit, Virgo permanserit.

[Responsory5]
R. Benedicta fília tu a Dómino, quia per te fructum vitæ communicávimus: 
* Sola sine exemplo placuísti Dómino nostro Jesu Christo.
V. Nostras deprecatiónes ne despícias in necessitátibus nostris, sed a periculis cunctis líbera nos sancta Dei Génetrix.
R. Sola sine exemplo placuísti Dómino nostro Jesu Christo.

[Lectio6]
Ex actis Pii Papæ undecimi
_
Quum anno millesimo nongentésimo trigesimo primo, universo orbe catholico plaudente, solemnia celebraréntur expleti sæculi décimi quinti, postquam in Ephesina synodo beáta Maria Virgo, de qua natus est Jesus, contra Nestorii hæresim Mater Dei a Pátribus, Cælestino Papa præeunte, conclamáta est, Summus Pontifex Pius undecimus faustíssimi eventus memóriam, perenni suæ pietátis testimonio perpetuandam vóluit. Itaque quod jam in Urbe exstábat nóbile ephesinæ proclamatiónis monuméntum, triumphalem arcum in Basilica sanctæ Maríæ Majoris in Exquiliis, a decessore suo Xysto tertio mirábili opere musivo ornátum, témporis injuria fatiscéntem feliciter restituéndum una cum ala transversa Basilicæ munificéntia sua curávit. Litteris vero encyclicis, œcumenici Concilii Ephesini genuinis lineamentis descriptis, ineffábile divinæ Maternitátis beátæ Maríæ Vírginis privilegium, pie copioseque illustrávit, ut tam excélsi mysterii doctrina altius fidelium ánimis insidéret. Insimul autem benedictam inter omnes mulieres, Mariam Matrem Dei nazarenámque Familiam nobilíssimum præ ómnibus exemplum præpósuit imitándum tum dignitátis ac sanctitúdinis casti connubii tum educatiónis juventúti sancte tradendæ. Demum ut neque liturgicum deésset monuméntum jussit ut festum divinæ Maternitátis beátæ Maríæ Vírginis cum Missa et Officio propriis die undecima Octobris sub ritu duplici secundæ classis quotannis ab univérsa Ecclésia celebrarétur.

[Responsory6]
R. Benedicta tu inter mulieres, et benedíctus fructus ventris tui: 
* Unde hoc mihi, ut véniat Mater Dómini mei ad me?
V. Respéxit humilitátem ancíllæ suæ, et fecit mihi magna, qui potens est.
R. Unde hoc mihi, ut véniat Mater Dómini mei ad me?
&Gloria
R. Unde hoc mihi, ut véniat Mater Dómini mei ad me?

[Lectio7]
Lectio Sancti Evangelii secundum Lucam
!Luc 2:43-51
In illo témpore: Cum redirent, remánsit puer Jesus in Jerusalem, et non cognovérunt paréntes ejus. Et réliqua.
_
Homilia sancti Bernardi Abbatis
!Homilia 1 de Laud. Virg. Matris
Deum et Dóminum Angelórum Maria suum fílium appellat, dicens: Fili, quid fecísti nobis sic? Quis hoc audeat Angelórum? Sufficit eis, et pro magno habent, quod cum sint spíritus ex conditióne, ex grátia facti sint et vocáti Angeli, testante David: Qui facit Angelos suos spíritus. Maria vero matrem se agnoscens, majestátem illam, cui illi cum reveréntia serviunt, cum fiducia suum núncupat Fílium: nec dedignátur nuncupari Deus, quod esse dignátus est. Nam paulo post subdit Evangelista: Et erat súbditus illis. Quis? Quibus? Deus homínibus? Deus, inquam, cui Angeli súbditi sunt, cui Principátus et Potestates obediunt, súbditus erat Maríæ.

[Responsory7]
R. Beáta es Virgo Maria, Dei Génetrix, quæ credidísti Dómino: perfécta sunt in te, quæ dicta sunt tibi: 
* Proptérea benedíxit te Deus in ætérnum.
V. Diffusa est grátia in lábiis tuis: intercede pro nobis ad Dóminum Deum nostrum.
R. Proptérea benedíxit te Deus in ætérnum.

[Lectio8]
Mirare utrúmlibet, et élige quod ámplius miréris, sive Fílii benigníssimam dignatiónem, sive Matris excelentíssimam dignitátem. Utrimque stupor, utrimque miraculum. Et quod Deus feminæ obtémperet, humilitas absque exemplo: et quod Deo fémina principétur, sublimitas sine socio. In laudibus Vírginum singuláriter cánitur quod sequúntur Agnum quocúmque íerit. Quibus ergo laudibus júdicas dignam, quæ etiam præit? Disce homo obedire: disce terra subdi; disce pulvis obtemperare. De Auctore tuo loquens Evangelista: Et erat, inquit, súbditus illis. Erubesce superbe cinis: Deus se humíliat, et tu te exaltas? Deus se homínibus subdit, et tu dominari gestiens homínibus tuo te præpónis Auctori?

[Responsory8]
R. Congratulámini mihi omnes qui dilígitis Dóminum: quia cum essem párvula, plácui Altíssimo: 
* Et de meis viscéribus génui Deum et hóminem.
V. Beatam me dicent omnes generatiónes, quia ancíllam húmilem respéxit Deus.
R. Et de meis viscéribus génui Deum et hóminem.
&Gloria
R. Et de meis viscéribus génui Deum et hóminem.

[Lectio9]
Felix Maria, cui nec humilitas defuit, nec virginitas! Et quidem singuláris virginitas, quam non temerávit, sed honorávit fœcunditas. Et nihilóminus specialis humilitas, quam non ábstulit, sed éxtulit fœcunda virginitas: et incomparábilis prorsus fœcunditas, quam virginitas simul comitátur et humilitas. Quid horum non mirábile? quid non incomparábile? quid non singulare? Mirum vero, si non hæsitas, in horum ponderatióne, quid tua judices dignius admiratióne, utrum videlicet potius stupenda sit fœcunditas in Vírgine, an in Matre integritas: sublimitas in prole, an cum tanta sublimitate humilitas: nisi quod indubitanter horum singulis præferenda sunt simul cuncta, et incomparabíliter excellentius est atque felicius ómnia percepisse quam aliqua. Et quid mirum, si Deus, qui mirábilis cérnitur, et legitur in Sanctis suis, mirabiliórem se exhibuit in Matre sua? Venerámini ergo cónjuges in carne corruptibili carnis integritátem: vos sacræ vírgines in Vírgine fœcunditátem. Imitámini omnes hómines Dei Matris humilitátem.
&teDeum

[Ant Laudes]
@:Ant Vespera:s/;;.*//gm

[Capitulum Laudes]
@:Capitulum Vespera

[Hymnus Laudes]
v. Te, Mater alma Numinis,
Orámus omnes supplices,
A fraude nos ut dæmonis
Tua sub umbra prótegas.
_
Ob pérditum nostrum genus
Primi parentis crimine,
Ad inclytum Matris decus
Te rex suprémus extulit.
_
Clementer ergo prospice
Lapsis Adami posteris:
A te rogátus Fílius
Deponat iram vindicem.
_
@Psalterium/Doxologies:Nat

[Versum 2]
V. Germinávit radix Jesse; orta est stella ex Jacob.
R. Virgo péperit Salvatórem: te laudámus Deus noster.

[Ant 2]
@Commune/C11:Ant 1:s/sanctam festivitátem/admirábilem Maternitátem/

[Capitulum Tertia]
@:Capitulum Vespera

[Versum 3]
@:Versum 1

[Ant 3]
Maternitas tua, * Dei Génetrix Virgo, gáudium annuntiávit universo mundo: ex te enim ortus est sol justítiæ, Christus Deus noster.
