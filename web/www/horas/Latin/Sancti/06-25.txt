[Officium]
S. Gulielmi Abbatis

[Rank]
;;Duplex;;3;;vide C5b
(sed rubrica cisterciensis)
;;Semiduplex;;2.2;;ex C5b

[Rule]
vide C5b;
9 lectiones
(sed rubrica cisterciensis)
12 lectiones
Psalmi Dominica (rubrica cisterciensis) 

[Oratio]
Deus, qui infirmitáti nostræ ad teréndam salútis viam in Sanctis tuis exémplum et præsídium collocásti: da nobis, ita beáti Guliélmi abbátis mérita venerári; ut ejúsdem excipiámus suffrágia, et vestígia prosequámur.
$Per Dominum

[Lectio4]
Guliélmus nobílibus paréntibus Vercéllis in Insúbria natus, vix quartum décimum ætátis annum expléverat, cum miro quodam pietátis ardóre flagrans, Compostellánam peregrinatiónem ad celebérrimum sancti Jacóbi templum aggréssus est, Quod iter una amíctus túnica, ac dúplici férreo círculo præcínctus, nudísque pédibus prosecútus, aspérrima frígoris et æstus, famis et sitis summo cum vitæ discrímine perpéssus est incómmoda. Revérsus in Itáliam, novam ad sanctum Dómini sepúlcrum peregrinatiónem molítur: sed quo minus propósitum exsequátur, vária atque gravíssima intercédunt impediménta, divíno númine ad altióra, et sanctióra religiósam júvenis índolem retrahénte. Porro in solículo monte biénnium inter assíduas preces, vigílias, chaméunias, et jejúnia commorátus, divína subníxus ope, cæco lumen restítuit. Cujus miráculi fama percrebrescénte, jam Guliélmus latére non póterat: quare íterum Jerosólymam cógitat, et álacris se itíneri commíttit.

[Lectio5]
Dei autem mónitu, qui eídem appáruit, a propósito revocátur, utílior ac fructuósior tam apud Italos, quam apud éxteras natiónes futúrus. Tum monastérium in Virgiliáni montis cacúmine, quod deínde Vírginis est appellátum, loco áspero, et inaccésso miránda exædíficat celeritáte. Sócios deínde viros, et religiósos ascíscit, eósque ad vivéndi normam evangélicis præcéptis et consíliis summópere accommodátam tum certis légibus ex beáti Benedícti institútis magna ex parte desúmptis, tum verbo et sanctíssimæ vitæ exémplis infórmat.

[Lectio6]
Aliis deínde monastériis eréctis, clárior in dies Guliélmi facta sánctitas multos ad eum úndique viros perdúcit, sanctitátis odóre, et miraculórum fama alléctos. Nam muti loquélam, surdi audítum, áridi vigórem, varióque et immedicábili morbo laborántes, sanitátem ipsíus intercessióne recepérunt. Aquam in vinum convértit, aliáque complúra mirabília patrávit: inter quæ illud non siléndum, quod, muliércula ad ejus castitátem tentándam missa, in ardéntibus prunis humi stratis illǽsum se volutávit De qua re cértior factus Rogérius Neápolis rex, in summam viri Dei veneratiónem addúcitur. Demum témpore sui óbitus regi, aliísque prænuntiáto, innúmeris virtútibus et miráculis clarus obdormívit in Dómino, anno salútis millésimo centésimo quadragésimo secúndo.

[Lectio94]
Guliélmus, nobílibus paréntibus Vercéllis natus, vix quartum décimum ætátis annum expléverat, cum Compostellánam peregrinatiónem miro spíritu pœniténtiæ ac pietátis ardóre perégit. Dein, nova peregrinatióne ad Christi Dómini sepúlcrum frustra tentáta, in solitário monte inter assíduas preces, vigílias et jejúnia per biénnium delítuit. Cum cæco lumen restituísset, hóminum existimatiónem fúgiens monastérium in Virgiliáni montis, quod deínde Vírginis est appellátum, loco áspero et inaccésso exædíficat; ibi sócios ascíscit, eósque certis légibus, ex beáti Benedícti institútis magna ex parte desúmptis, verbo et sanctíssimæ vitæ exémplis infórmat. Aliis deínde monastériis eréctis, clárior in dies Guliélmi facta sánctitas multos ad eum úndique viros perdúcit, frequéntium étiam miraculórum fama alléctos. Demum, témpore sui óbitus prænuntiáto, obdormívit in Dómino anno salútis millésimo centésimo quadragésimo secúndo.
&teDeum

[Lectio7]
@Commune/C4:Lectio7 in 4 loco

[Lectio8]
@Commune/C4:Lectio8 in 4 loco

[Lectio9]
@Commune/C4:Lectio9 in 4 loco
