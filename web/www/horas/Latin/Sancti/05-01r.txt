[Rank]
S. Joseph Opificis;;Duplex I classis;;6;;

[RankNewcal]
S. Joseph Opificis;;Duplex optional classis;;2;;

[Rule]
proper
Psalmi Dominica
Antiphonas horas
9 lectiones;
Psalm5 Vespera=116

[Ant Vespera]
Deus, mundi ópifex, * pósuit hóminem ut operarétur et custodíret terram, allelúia.
Christus, Dei Fílius, * mánibus suis operári dignátus est, allelúia.
Artem fabri * fidéliter exércens sanctus Joseph, labóris mirábile refúlget exémplar, allelúia.
Fidélis servus * et prudens, quem constítuit Dóminus super famíliam suam, allelúia.
Joseph, ópifex sancte, * ópera nostra tuére, allelúia.

[Capitulum Vespera]
!Col 3:14-15
v. Fratres: Caritatem habete, quod est vinculum perfectionis, et pax Christi~
exultet in cordibus vestris, et grati estote.
$Deo gratias

[Hymnus Vespera]
@Sancti/03-19:Hymnus Vespera

[Versum 1]
V. Solémnitas est hódie sancti Joseph, allelúia.
R. Qui mánibus suis Fílio Dei ministrávit, allelúia.

[Ant 1]
Christus Dominus * fabri fílius putári dignátus est, allelúia.

[Oratio]
Rerum cónditor Deus, qui legem labóris humáno géneri statuísti: concéde propítius; ut, sancti Ioseph exémplo et patrocínio, ópera perficiámus quae praecipis, et praemia consequámur quae promíttis.
$Qui vivis

[Invit]
Regem regum Dóminum, qui putári dignátus est fabri fílius, * Veníte, adorémus, allelúia.

[Hymnus Matutinum]
v. Te, pater Ioseph, ópifex colénde,
Názaræ felix látitans in umbra,
Vócibus magnis animísque plenis
Nocte canémus.
_
Régiam stirpem tenuémque victum
Mente fers æqua tacitúsque portas,
Sacra dum multo mánuum labóre
Pígnora nutris.
_
O Faber, sanctum spéculum fabrórum,
Quanta das plebi documénta vitæ,
Ut labor sudans, ut et officína
Sanctificétur.
_
Qui carent escis, míseros fovéto;
Témpera effrénos perimásque lites;
Mýsticus Christus pátriæ sub umbræ
Tégmine crescat.
_
Tu Deus trinus paritérque et unus,
Qui pater cunctis opiféxque rerum,
Fac patrem Joseph imitémur actu,
Morte imitémur. Amen.

[Ant Matutinum]
Exit homo * ad opus suum, et ad labórem suum usque ad vésperum, allelúia.;;1
;;2
;;3
V. Glória et exémplar opíficum, sancte Joseph, allelúia.
R. Cui obedíre vóluit Fílius Dei, allelúia.
Jesus, * cum esset trigínta annórum, putabátur fílius Joseph, allelúia.;;4
;;5
;;8
V. O magnam dignitátem labóris, allelúia.
R. Quem Christus sanctificávit, allelúia.
Nonne hic est * fabri fílius? Nonne hic est fílius Joseph? Allelúia.;;14
;;20
;;23
V. Verbum Dei, per quod facta sunt ómnia, allelúia.
R. Dignátus est operári mánibus suis, allelúia.

[Lectio1]
De libro Génesis.
!Gen 1:27-28,31; 2:1-3
27 In princípio creávit Deus hóminem ad imáginem suam; ad imáginem Dei creávit illum: másculum et féminam creávit eos.
28 Benedixítque illis Deus, et ait: "Créscite et multiplicámini, et repléte terram, et subícite eam".
31 Vidítque Deus cuncta quæ fécerat, et erant valde bona. Et factum est véspere et mane, dies sextus.
1 Igitur perfécti sunt cæli et terra, et omnis ornátus eórum. 
2 Complevítque Deus die séptimo opus suum quod fécerat: et requiévit die séptimo ab univérso ópere quod patrárat. 
3 Et benedíxit diéi séptimo, et sanctificávit illum, quia in ipso cessáverat ab omni ópere suo, quod creávit Deus ut fáceret.

[Responsory1]
R. Sex diébus operáberis et fácies ómnia ópera tua, séptimo autem die sábbatum Dómini Dei tui est:
* Non fácies omne opus in eo, allelúia.
V. Sex enim diébus fecit Dominus cælum et terram, et requiévit in die séptimo.
R. Non fácies omne opus in eo, allelúia.

[Lectio2]
!Gen 2:7-9,15
7 Formavit igitur Dominus Deus hominem de limo terræ, et inspiravit in faciem ejus spiraculum vitæ, et factus est homo in animam viventem. 
8 Plantaverat autem Dominus Deus paradisum voluptatis a principio, in quo posuit hominem quem formaverat. 
9 Produxitque Dominus Deus de humo omne lignum pulchrum visu, et ad vescendum suave lignum etiam vitæ in medio paradisi, lignumque scientiæ boni et mali.
15 Tulit ergo Dominus Deus hominem, et posuit eum in paradiso voluptatis, ut operaretur, et custodiret illum.

[Responsory2]
R. Posuit Dominus Deus hominem quem formaverat, in paradisum voluptatis,
* Ut operaretur illum, allelúia.
V. Hæc erat conditio hominis ab initio.
R. Ut operaretur illum, allelúia.

[Lectio3]
!Gen 3:17-19,23-24
17 Dixit Dominus Deus Adæ: Quia audisti vocem uxoris tuæ, et comedisti de ligno, ex quo præceperam tibi ne comederes, maledicta terra in opere tuo: in laboribus comedes ex ea cunctis diebus vitæ tuæ. 
18 Spinas et tribulos germinabit tibi, et comedes herbam terræ. 
19 In sudore vultus tui vesceris pane, donec revertaris in terram de qua sumptus es: quia pulvis es et in pulverem reverteris.
23 Et emisit eum Dominus Deus de paradiso voluptatis, ut operaretur terram de qua sumptus est. 
24 Ejecitque Adam: et collocavit ante paradisum voluptatis cherubim, et flammeum gladium, atque versatilem, ad custodiendam viam ligni vitæ.

[Responsory3]
R. Post peccatum ejecit Deus hominem de paradiso voluptatis,
* Ut in laboribus operaretur terram, allelúia.
V. Et in sudore vultus tui, dixit Deus, vesceris pane.
R. Ut in laboribus operaretur terram, allelúia.
&Gloria
R. Ut in laboribus operaretur terram, allelúia.

[Lectio4]
!Ex Actis Pii Papæ XII
Ecclesia, providentissima omnium Mater, maximas impendit curas ad opifices tutandos ac levandos, eorumdem consociationes instituens iisque favens, quas Pius duodecimus, Pontifex Maximus, iampridem validissimo sancti Joseph patrocinio concreditas esse voluit. Etenim sanctus Joseph, cum putativus esset pater Christi, qui faber et fabri filius appellari dignatus est, propter necessitudinem qua iunctus erat cum Jesu, abunde spiritum illum hausit unde labor nobilitatur atque evehitur. Consimili modo huiuscemodi opificum consociationes adniti debent, ut Christus sit semper in ipsis præsens, in eorum membris horumque familiis, in omni denique cœtu operario; siquidem præcipuus harum consociationum finis est, ut christianam vitam in suis membris servent atque alant, Deique regnum latius propagent, præsertim inter eiusdem officinæ contubernales.

[Responsory4]
R. Non facies calumniam proximo tuo, nec vi opprimes eum;
* Non morabitur opus mercenarii tui apud te usque mane, allelúia.
V. Dignus est enim operarius mercede sua.
R. Non morabitur opus mercenarii tui apud te usque mane, allelúia.

[Lectio5]
De hac autem Ecclesiæ sollicitudine erga cœtum operarium novum idem Pontifex præbuit argumentum, cum occasionem nactus opificum conventus Kalendis maiis anni millesimi nongentesimi quinquagesimi quinti Romæ celebrati, ingentem multitudinem in foro ad sancti Petri Basilicam coadunatam alloquens, opificum institutionem summopere commendavit. Hæc enim nostris temporibus potiores sibi vindicat partes, ut opifices, christiana doctrina rite imbuti, grassantes circa societatis constitutionem remque œconomicam errores devitent, et moralem ordinem a Deo præstitutum, quem Ecclesia pandit atque interpretatur, de opificum iuribus atque officiis, probe noscant, reique gerendæ participes effecti, eiusdem procurationi efficaciter adlaborent. Christus enim primus in orbe promulgavit atque Ecclesiæ tradidit principia, quæ ad has dirimendas quæstiones immutabilia ac validissima perstant.

[Responsory5]
R. Dedisti mihi protectionem salutis tuæ et dextera tua suscepit me:
* Protector meus et susceptor meus, allelúia.
V. Ego protector tuus sum et merces tua magna nimis.
R. Protector meus et susceptor meus, allelúia.

[Lectio6]
Quo autem humani laboris dignitas, et principia quæ eamdem efficiunt, altius insiderent animis, Pius duodecimus festum sancti Joseph opificis instituit, qui omni cœtui operario exemplo sit ac præsidio. Ab hoc enim exemplo, qui operosas exercent artes discere debent qua ratione et quo spiritu sua munia expleant, ut pariter primo Dei obsequentes præcepto, terram subiciant atque œconomicæ prosperitati consulant, ac simul æternæ vitæ præmia consequantur. Neque deerit providus Nazarethanæ Familiæ custos sibi arte ac labore compares suo munimine tegere eorumdemque cælitus fortunare domos. Aptissime Summus Pontifex hoc festum celebrari iussit Kalendis maiis, quem diem operarii cœtus sibi asciverunt; hinc enim spes affulget fore, ut dies hic, sancto Joseph opifici dicatus, deinceps non odia exacuat ac iurgia accendat, sed singulis recurrens annis, omnes invitet ad ea magis magisque perficienda, quæ civium paci adhuc desunt, immo etiam reipublicæ moderatores exstimulet ad ea sollerter absolvenda quæ consortionis humanæ rectus expostulat ordo.

[Responsory6]
R. Miser sum ego et pauper;
* Dominus sollicitus est mei, allelúia.
V. Laborem manuum tuarum manducabis et bene tibi erit, allelúia.
R. Dominus sollicitus est mei, allelúia.
&Gloria
R. Dominus sollicitus est mei, allelúia.

[Lectio7]
Léctio sancti Evangélii secúndum Matthǽum.
!Matt 13:54-58
In illo témpore: Véniens Jesus in pátriam suam, docébat eos in synagógis eórum, ita ut miraréntur et dícerent: Unde huic sapiéntia hæc et virtútes? Nonne hic est fabri fílius? Et réliqua.
_
Homilia sancti Alberti Magni Epíscopi.
!In Evangelium Lucæ, cap. 4
Die sabbati intravit in synagogam, quo omnes intentione audiendi conveniunt. Et omnium in synagoga oculi erant intendentes in eum. Hoc tamen quidam devotione, quidam curiositate, et quidam observantes eum fecerunt, ut caperent eum in sermone. Et dicebant scribæ et pharisæi ad populum, qui iam fidem et devotionem conceperat: "Nonne hic est filius Joseph?" Despectionis nota est demonstratio ejus quem nominare non sunt dignati. Filius Joseph: minus hic dicit evangelista quod tam a Matthæo quam a Marco plenius sciverat esse positum: "Nonne hic est fabri filius? Nonne hic est faber, filius Mariæ?" Hæc omnia despective dicta sunt.

[Responsory7]
R. Jesus erat incipiens quasi annorum triginta,
* Qui putabatur filius Joseph, allelúia.
V. Faber autem erat Joseph, sponsus Virginis Mariæ, de qua natus est Christus.
R. Qui putabatur filius Joseph, allelúia.

[Lectio8]
Faber lignarius dicitur fuisse Joseph, arte et usu manuum victum quærens, et non in otio et deliciis panem manducans, sicut scribæ et pharisæi fecerunt. Maria etiam colo et consilio manuum victum quærebat. Et est sensus: Hic despectæ et pauperrimæ nativitatis, non potest esse Christus Dominus, quem unxit Deus. Et ideo sibi non est credendum tam rusticano et tam vili.

[Responsory8]
R. Unde huic sapientia hæc et virtutes? 
* Nonne hic est fabri filius? Allelúia.
V. Ita dicebant in civitate Nazareth.
R. Nonne hic est fabri filius? Allelúia.
&Gloria
R. Nonne hic est fabri filius? Allelúia.

[Lectio9]
Faber tamen erat Dominus: quia propheta dixit de ipso: "Tu fabricatus es auroram et solem". Similis modus despectivus est in libro Regum, ubi Saul promoto in regnum suum dixerunt: "Quænam res accidit filio Cis? Num et Saul inter prophetas est?" Parva ergo locutio magnum importat despectum. Dominus autem dixit: "Amen dico vobis, quia nemo propheta acceptus est in patria sua". Se autem prophetam hic dicit Dominus. Ipse enim, cui omnia per divinitatem nota sunt, nullam penitus recipit inspirationis revelationem. Patriam autem suam vocat hic stricte locum conceptionis et nutritionis. Suis autem convicaneis, qui invidia incitabantur ad ipsum, non fuit acceptus.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
v. Auróra, solis núntia
Florúmque mensi prǽvia,
Fabri sonóram málleo
Domum salútat Názaræ.
_
Salve, caput domésticum,
Sub quo suprémus Artifex,
Sudóre salso róridus,
Exércet artem pátriam.
_
Altis locátus sédibus
Celsǽque Sponsæ próximus,
Adésto nunc cliéntibus,
Quos vexat indigéntia.
_
Absíntque vis et júrgia,
Fraus omnis a mercédibus;
Victus cibíque cópiam
Mensúret una párcitas.
_
O Trinitátis Unitas,
Joseph precánte, quǽsumus,
In pace nostros ómnium
Gressus viámque dírige.
Amen.

[Versum 2]
V. Ora pro nobis, sancte Joseph, allelúia.
R. Labórum nostrórum protéctor fidélis, allelúia.

[Ant 2] 
Descéndit Jesus * cum María et Joseph, et venit Názareth, et erat súbditus illis, allelúia.

[Lectio Prima]
!Col 3:24
v. Quodcúmque fácitis, ex ánimo operámini sicut Dómino, et non homínibus,~
sciéntes quod a Dómino accipiétis retributiónem hæreditátis. Dómino Christo~
servíte.

[Capitulum Tertia]
@:Capitulum Vespera

[Responsory Tertia]
R.br. Glória et exémplar opíficum, sancte Joseph. * Allelúia, allelúia.
R. Glória et exémplar opíficum, sancte Joseph. * Allelúia, allelúia.
V. Cui obedíre vóluit Fílius Dei.
R. Allelúia, Allelúia.
&Gloria
R. Glória et exémplar opíficum, sancte Joseph. * Allelúia, allelúia.
_
V. O magnam dignitátem labóris, allelúia.
R. Quem Christus sanctificávit, allelúia.

[Capitulum Sexta]
!Col 3:17
v. Omne quodcúmque fácitis in verbo aut in ópere, ómnia in nómine Dómini Jesu~
Christi, grátias agéntes Deo et Patri per ipsum.
$Deo gratias

[Responsory Sexta]
R.br. O magnam dignitátem labóris, * allelúia, allelúia.
R. O magnam dignitátem labóris, * allelúia, allelúia.
V. Quem Christus sanctificávit.
R. Allelúia, allelúia.
&Gloria
R. O magnam dignitátem labóris, * allelúia, allelúia.
_
V. Verbum Dei, per quod facta sunt ómnia, allelúia.
R. Dignátus est operári mánibus suis, allelúia.

[Capitulum Nona]
@:Lectio Prima
$Deo gratias

[Responsory Nona]
R.br. Verbum Dei, per quod facta sunt ómnia, * allelúia, allelúia.
R. Verbum Dei, per quod facta sunt ómnia, * allelúia, allelúia.
V. Dignátus est operári mánibus suis.
R. Allelúia, allelúia.
&Gloria
R. Verbum Dei, per quod facta sunt ómnia, * allelúia, allelúia.
_
V. Ora pro nobis, sancte Joseph, allelúia.
R. Labórum nostrórum protéctor fidélis, allelúia.

[Versum 3]
@:Versum 2

[Ant 3]
Et ipse Jesus * erat incípiens quasi annórum trigínta, ut putabátur, fílius~
Joseph, allelúia.
