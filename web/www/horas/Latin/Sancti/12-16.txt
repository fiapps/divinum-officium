[Rank]
S. Eusebii Episcopi et Martyris;;Semiduplex;;2.5;;vide C2

[Rule]
vide C2;
9 lectiones;

[Oratio]
@Commune/C2:Oratio1:s/N\./Eusébii/

[Lectio4]
Eusebius natione Sardus, Romanæ urbis lector, post Vercellensis episcopus, ad hanc regendam ecclesiam merito est creditus divino electus judicio: nam quem numquam ante constituti electores cognoverant, posthabitis civibus, simul ut viderunt et probaverunt, tantumque interfuit, ut probaretur, quantum ut videretur. Primus in Occidentis partibus in eadem ecclesia eosdem monachos instituit esse, quos clericos, ut esset in ipsis viris et contemptus rerum, et accuratio levitarum. Arianis impietatibus ea tempestate per Occidentem longe lateque traductis, adversus eas viriliter sic dimicavit, ut ejus invicta fides Liberium summum Pontificem ad vitæ solatium erigeret. Quare hic sciens, in ipso fervere Spiritum Dei, cum ei significasset, ut penes imperatorem una cum suis legatis patrocinium fidei susciperet, mox cum illis profectus est ad Constantium, apud quem enixius agens, quidquid legatione petebatur, obtinuit, ut episcoporum nempe cœtus celebraretur.

[Lectio5]
Collectum est Mediolani anno sequenti concilium, ad quod a Constantio invitatum Eusebium concupitumque, ac vocatum a Liberii legatis, tantum abest, ut malignantium synagoga Arianorum contra sanctum Athanasium furentium in suas partes adduceret, ut potius diserte statim ipse declarans, e præsentibus quosdam sibi compertos hæretica labe pollutos, Nicænam immo fidem proposuerit iis subscribendam antequam cetera tractarentur. Quod Arianis acerbe iratis negantibus, nedum in Athanasium recusavit ipse subscribere, quin sancti Dionysii Martyris, qui deceptus ab ipsis subscripserat, captivatem simplicitatem ingeniosissime liberavit. Quamobrem illi graviter indignantes, post multas illatas injurias, exsilio illum mulctarunt: sed sanctus vir, excusso pulvere, nec Cæsaris minas veritus, nec enses obstrictos, exsilium veluti sui ministerii officium accepit; missusque Scythopolim, famem, sitim, verbera, diversaque supplicia perpessus, pro fide strenue vitam contempsit, mortem non metuit, corpus carnificibus tradidit.

[Lectio6]
Quanta in eum tunc Arianorum crudelitas fuerit, ac effrons inverecundia, ostendunt graves litteræ plenæ roboris, pietatis, ac religionis, quas e Scythopoli scripsit ad Vercellensem clerum, et populum, aliosque finitimos; e quibus etiam est exploratum, ipsorum nec minis, inhumanaque sævitia potuisse umquam eum deterreri, nec serpentina blanda subtilitate ad eorum societatem perduci. Hinc in Cappadociam, postremoque ad superiores Aegypti Thebaidas pro constantia sua deportatus, exsilii rigores tulit ad mortem usque Constantii, post quam ad gregem suum reverti permissus, non prius redire voluit, quam reparandis fidei jacturis ad Alexandrinam synodum sese conferret: postque medici præstantis instar, peragrans Orientis provincias, in fide infirmos ad integram valetudinem restitueret, eos instituens in Ecclesiæ doctrina. Inde salubritate pari digresso in Illyricum, tandemque in Italiam delato, ad ejus reditum lugubres vestes Italia mutavit: ubi postquam Psalmorum omnium expurgatos a se commentarios Origenis edidit Eusebiique Cæsareensis, quos verterat de Græco in Latinum: demum tot egregie factis illustris ad immarcescibilem gloriæ coronam tantis ærumnis promeritam sub Valentiniano et Valente, Vercellis migravit.

[Lectio7]
@Commune/C2:Lectio73

[Lectio8]
@Commune/C2:Lectio83

[Responsory8]
@Commune/C2:Responsory8NonEffusorum

[Lectio9]
@Commune/C2:Lectio93

[Lectio94]
Eusébius, natióne Sardus, Románæ urbis lector, post Vercellénsis epíscopus, advérsus Arianísmum sic viríliter dimicávit, ut ejus invícta fides Libérium summum Pontíficem ad vitæ solátium erígeret. Pro ejúsdem fídei cathólicæ confessióne a Constántio príncipe Scythópolim missus fuit, ubi famem, sitim, vérbera divérsaque supplícia est perpéssus. Inde in Cappadóciam relegátus, exsílii rigóres tulit usque ad mortem ipsíus Constántii, post quam ad ecclésiam suam revérti permíssus est. Tunc lúgubres vestes Itália mutávit; ubi, postquam Psalmórum ómnium expurgátos a se commentários Orígenis édidit, Eusebiíque Cæsareénsis, quos vérterat de Græco in Latínum; ad immarcescíbilem glóriæ corónam, tantis ærúmnis proméritam, sub Valentiniáno et Valénte Vercéllis migrávit ad Dóminum.
