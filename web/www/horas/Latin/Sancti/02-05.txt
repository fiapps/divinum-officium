[Rank]
S. Agathae Virginis et Martyris;;Duplex;;3;;vide C6b

[Rank1570]
S. Agathae Virginis et Martyris;;Semiduplex;;2;;vide C6b

[Rule]
vide C6b;
9 lectiones
Psalm5 Vespera=116
Psalm5 Vespera3=147

[Ant Vespera]
Quis es tu, * qui venisti ad me curare vulnera mea? Ego sum Apostolus Christi: nihil in me dubites filia.
Medicinam carnalem * corpori meo numquam exhibui, sed habeo Dominum Jesum Christum, qui solo sermone restaurat universa.
Gratias tibi ago, * Domine Jesu Christe, quia memor es mei, et misisti ad me Apostolum tuum curare vulnera mea.
Benedico te * Pater Domini mei Jesu Christi: quia per Apostolum tuum mamillam meam meo pectori restituisti.
Qui me dignatus est * ab omni plaga curare, et mamillam meam meo pectori restituere, ipsum invoco Deum vivum.

[Capitulum Vespera]
@Sancti/01-21:Capitulum Vespera

[Ant 1]
Stans beata Agatha * in medio carceris, expansis manibus orabat ad Dominum: Domine Jesu Christe, magister bone, gratias tibi ago, qui me fecisti vincere tormenta carnificum: jube me Domine ad tuam immarcescibilem gloriam feliciter pervenire.

[Ant Matutinum]
Ingenua sum * et ex spectabili genere, ut omnis parentela mea testatur.;;1
Summa ingenuitas * ista est in qua servitus Christi comprobatur.;;2
Ancilla Christi sum, * ideo me ostendo servilem habere personam.;;3
V. Specie tua et pulchritudine tua.
R. Intende, prospere procede, et regna.
Agatha sancta dixit: * Si feras mihi promittis, audito Christi nomine mansuescunt.;;4
Si ignem adhibeas, * rorem mihi salvificum de caelo Angeli ministrabunt.;;5
Agatha * laetissime et glorianter ibat ad carcerem, quasi ad epulas invitata: et agonem suum Domino precibus commendabat.;;8
V. Adjuvabit eum Deus vultu suo.
R. Deus in medio ejus, non commovebitur.
Nisi diligenter * perfeceris corpus meum a carnificibus attrectari, non potest anima mea in paradisum Domini cum palma intrare martyrii.;;10
Vidisti, Domine, * agonem meum, quomodo pugnavi in stadio: sed quia nolui obedire mandatis principum, jussa sum in mamilla torqueri.;;14
Propter fidem castitatis * jussa sum suspendi in equuleo: adjuva me, Domine Deus meus, in tortura mamillarum mearum.;;15
V. Elegit eam Deus, et praeelegit eam.
R. In tabernaculo suo habitare facit eam.

[Lectio1]
@Commune/C6:Lectio11

[Responsory1]
R. Dum torqueretur beata Agatha in mamilla graviter, dixit ad judicem:
* Impie, crudelis, et dire tyranne, non es confusus amputare in femina, quod ipse in matre suxisti?
V. Ego enim habeo mamillas integras intus in anima mea, quas ab infantia Domino consecravi.
R. Impie, crudelis, et dire tyranne, non es confusus amputare in femina, quod ipse in matre suxisti?

[Lectio2]
@Commune/C6:Lectio21

[Responsory2]
R. Agatha laetissime et glorianter ibat ad carcerem,
* Quasi ad epulas invitata: et agonem suum Domino precibus commendabat.
V. Nobilissimis orta natalibus, ab ignobili gaudens trahebatur ad carcerem.
R. Quasi ad epulas invitata: et agonem suum Domino precibus commendabat.

[Lectio3]
@Commune/C6:Lectio31

[Responsory3]
R. Quis es tu, qui venisti ad me curare vulnera mea? ego sum Apostolus Christi: nihil in me dubites filia: ipse me misit ad te,
* Quem dilexisti mente, et puro corde.
V. Nam et ego Apostolus ejus sum, et in nomine ejus scias te esse curandam.
R. Quem dilexisti mente, et puro corde.
&Gloria
R. Quem dilexisti mente, et puro corde.

[Lectio4]
Agatha virgo, in Sicilia nobilibus parentibus nata, quam Panormitani et Catanenses civem suam esse dicunt, in persecutione Decii imperatoris Catanae gloriosi martyrii coronam consecuta est. Nam cum pari pulchritudinis et castitatis laude commendaretur, Quintianus Siciliae praetor ejus amore captus est. Sed cum, tentata modis omnibus ejus pudicitia, Agatham in suam sententiam perducere non posset, christianae superstitionis nomine comprehensam, Aphrodisiae cuidam mulieri depravandam tradit. Quae Aphrodisiae consuetudine cum de constantia colendae christianae fidei, et servandae virginitatis removeri non posset: nuntiat illa Quintiano, se in Agatha operam perdere. Quare ille ad se virginem adduci jubet: et, Nonne, inquit, te pudet nobili genere natam, humilem et servilem Christianorum vitam agere? Cui Agatha: Multo praestantior est christiana humilitas et servitus, regum opibus ac superbia.

[Responsory4]
R. Ego autem adjuta a Domino, perseverabo in confessione ejus, qui me salvam fecit,
* Et consolatus est me.
V. Gratias tibi ago, Domine Jesu Christe, qui misisti ad me Apostolum tuum curare vulnera mea.
R. Et consolatus est me.

[Lectio5]
Quamobrem iratus praetor hanc ei optionem dat, velitne potius venerari deos, an vim tormentorum subire. At illa constans in fide, primum colaphis caesa mittitur in carcerem: unde postridie educta, cum in sententia permaneret, admotis candentibus laminis in equuleo torquetur: tum ei mamilla abscinditur. Quo in vulnere Quintianum appellans virgo, Crudelis, inquit, tyranne, non te pudet amputare in femina, quod ipse in matre suxisti? Mox conjecta in vincula, sequenti nocte a sene quodam, qui se Christi Apostolum esse dicebat, sanata est. Rursum evocata a praetore, et in Christi confessione perseverans, in acutis testulis, et candentibus carbonibus ei subjectis volutatur.

[Responsory5]
R. Ipse me curavit, qui per Apostolum Petrum in custodia me confortavit, pro eo quod jussa sum suspendi in equuleo.
* Propter fidem castitatis adjuva me Domine Deus meus, in tortura mamillarum mearum.
V. Ipse me dignatus est ab omni plaga curare, et mamillam meam meo pectori restituere.
R. Propter fidem castitatis adjuva me Domine Deus meus, in tortura mamillarum mearum.

[Lectio6]
Quo tempore ingenti terraemotu urbs tota contremuit, ac duo parietes corruentes, Silvinum et Falconium intimos praetoris familiares oppresserunt. Quare vehementer commota civitate, veritus populi tumultum Quintianus, Agatham semi mortuam clam reduci imperat in carcerem. Quae sic Deum precata: Domine, qui me custodisti ab infantia, qui abstulisti a me amorem saeculi, qui me carnificum tormentis superiorem praestitisti, accipe animam meam. Ea in oratione migravit in caelum, Nonis Februarii; cujus corpus a Christianis sepelitur.

[Responsory6]
R. Vidisti Domine, et spectasti agonem meum, quomodo pugnavi in stadio: sed quia nolui obedire mandatis principum
* Jussa sum in mamilla torqueri.
V. Propter veritatem, et mansuetudinem, et justitiam.
R. Jussa sum in mamilla torqueri.
&Gloria
R. Jussa sum in mamilla torqueri.

[Lectio94]
Agatha, in Sicília nobílibus paréntibus nata, in persecutióne Decii imperatóris, Cátanæ gloriósum martyrium fecit. Nam cum Quintianus, Sicíliæ prætor, ómnibus modis ejus pudicítiam frustra tentasset, Agatha, superstitiónis christianæ nómine comprehensa, primum cólaphis cæditur, dein admotis candéntibus láminis in equuleo torquétur, tum ei mamilla abscinditur. Mox conjecta in vincula, a beato Petro Apóstolo, noctu ei apparente, sanátur.  Rursum evocáta a prætore et in Christi confessióne perseverans, in acutis téstulis et candéntibus carbónibus ei subjectis volutátur. Sed ob ingentem terræmotum veheménter commóta civitáte, Quintianus, véritus pópuli tumultum, eam semimortuam clam redúci imperat in carcerem; ubi paulo post migrávit in cælum, Nonis Februarii.
&teDeum

[Lectio7]
Lectio sancti Evangelii secundum Matthaeum.
!Matt 19:3-12
In illo tempore: Accesserunt ad Jesum pharisaei tentantes eum, et dicentes: Si licet homini dimittere uxorem suam quacumque ex causa? Et reliqua.
_
Homilia S. Joannis Chrysostomi.
!Hom. 63. in Matth., sub med.
Dominus noster, quia ad virginitatem hortari grave esse videbatur, a necessitate legis de non solvando matrimonio, eos ad cupiditatem illius trahere studet. Deinde ut eam esse possibilem ostendat, sic inquit: Sunt eunuchi qui ex ventre matris ita nati sunt, et sunt qui ab hominibus eunuchi facti sunt, et sunt qui seipsos castraverunt propter regnum caelorum. Quibus verbis latenter eos ad eligendam virginitatem inducit, dum eam virtutem esse possibilem astruit.

[Responsory7]
R. Beata Agatha ingressa carcerem, expandit manus suas ad Deum, et dixit: Domine qui me fecisti vincere tormenta carnificum,
* Jube me ad tuam misericordiam pervenire.
V. Domine qui me creasti, et tulisti a me amorem saeculi, qui corpus meum a pollutione separasti.
R. Jube me ad tuam misericordiam pervenire.

[Lectio8]
Id autem hoc fere modo confirmat. Cogita tecum, si aut a natura talis esses, aut ab hominibus eam injuriam passus, quid faceres, cum et ejusmodi voluptate careres, et nullam carendo mercedem consequereris? Gratias igitur nunc Deo agas, quod cum mercede atque coronis idem sustines, quod illi sine coronis ac praemio tolerant. Immo vero non idem, sed multo levius; tum quia spe erigeris, et conscientia recte facti; tum quia non ita ingentibus concupiscentiae fluctibus jactaris.

[Responsory8]
R. Medicinam carnalem corpori meo numquam exhibui, sed habeo Dominum Jesum Christum,
* Qui solo sermone restaurat universa.
V. Qui me dignatus est ab omni plaga curare, et mamillam meam meo pectori restituere, ipsum invoco Deum vivum.
R. Qui solo sermone restaurat universa.
&Gloria
R. Qui solo sermone restaurat universa.

[Lectio9]
Cum ergo de illis eunuchis dixerit, qui nisi etiam ipsi mente se contineant, frustra et inutiliter tales sunt; ac de illis, qui ut regnum caelorum consequantur, se continent, subjunxit rursus, dicens: Qui potest capere, capiat: ut alacriores efficiat eo ipso, quod grave esse opus ostendit, et ineffabili benignitate sua noluit eam rem intra necessitatem legis concludere: idque dicendo, adhuc magis possibilem esse demonstrat, ut voluntatis studium plus augeatur.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Ant 2]
Paganorum multitudo * fugiens ad sepulcrum virginis, tulerunt velum ejus contra ignem: ut comprobaret Dominus, quod a periculis incendii meritis beatae Agathae Martyris suae eos liberaret.

[Oratio]
Deus qui inter cetera poténtiæ tuæ miracula etiam in sexu fragili victoriam martyrii contulísti: concede propítius; ut, qui beátæ Agathæ Vírginis et Mártyris tuæ natalítia colimus, per ejus ad te exempla gradiamur.
$Per Dominum

[Lectio Prima]
!Sir 51:8; 51:12
v. Laudabit usque ad mortem anima mea Dominum, quoniam eruis sustinentes te, et liberas eos de manu angustiae, Domine, Deus noster.

[Capitulum Tertia]
@:Capitulum Vespera

[Capitulum Sexta]
!Sir 51:4-5
v. Liberasti me secundum multitudinem misericordiae nominis tui a rugientibus, praeparatis ad escam, de manibus quaerentium animam meam, et de multis tribulationibus quae circumdederunt me.
$Deo gratias

[Capitulum Nona]
@:Lectio Prima
$Deo gratias

[Ant 3]
@:Ant 1
