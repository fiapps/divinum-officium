[Rank]
In Apparitione S. Michaëlis Archangeli;;Duplex majus;;4;;

[Rule]
proprium
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=137
Contract8
Quorum Festum

[Ant Vespera]
Stetit Angelus * juxta aram templi, habens thuríbulum aureum in manu sua. (Allelúja.)
Dum præliarétur * Michaël Archangelus cum dracone, audíta est vox dicéntium: Salus Deo nostro, allelúja.
Archangele Michaël, * constitui te príncipem super omnes ánimas suscipiendas. (Allelúja.)
Angeli Dómini, * Dóminum benedícite in ætérnum. (Allelúja.)
Angeli, Archangeli, * Throni et Dominatiónes, Principátus et Potestates, Virtutes cælórum, laudáte Dóminum de cælis, allelúja.

[Capitulum Vespera]
!Apo 1:1-2
v. Significávit Deus, quæ oportet fíeri cito, loquens per Angelum suum servo suo Joánni, qui testimónium perhibuit verbo Dei, et testimónium Jesu Christi, quæcúmque vidit.
$Deo gratias

[Hymnus Vespera]
v. Te, splendor et virtus Patris,
Te vita, Jesu, cordium,
Ab ore qui pendent tuo, 
Laudámus inter Angelos.
_
Tibi mille densa millium
Ducum coróna militat;
Sed explicat victor Crucem
Michaël salútis signifer.
_
Dracónis hic dirum caput
In ima pellit tartara,
Ducemque cum rebellibus
Cælésti ab arce fulminat.
_
Contra ducem supérbiæ
Sequámur hunc nos príncipem,
Ut detur ex Agni throno
Nobis coróna glóriæ.
_
Deo Patri sit gloria,
Qui, quos redémit Fílius,
Et Sanctus unxit Spíritus,
Per Angelos custódiat.
Amen.

[Versum 1]
V. Stetit Angelus juxta aram templi. (Allelúja.)
R. Habens thuríbulum aureum in manu sua. (Allelúja.)

[Ant 1]
Dum sacrum mystérium * cerneret Joánnes, Archangelus Michaël tuba cecinit: Ignosce, Dómine, Deus noster, qui aperis librum, et solvis signacula ejus, allelúja.

[Oratio]
Deus, qui, miro ordine, Angelórum ministéria hominúmque dispénsas: concéde propítius; ut, a quibus tibi ministrántibus in cælo semper assístitur, ab his in terra vita nostra muniátur. 
$Per Dominum

[Invit]
Regem Archangelórum Dóminum, * Veníte, adorémus. (Allelúja.)

[Hymnus Matutinum]
@Sancti/05-08:Hymnus Vespera

[Ant Matutinum]
Concussum est mare, * et contrémuit terra, ubi Archangelus Michaël descendebat de cælo, allelúja.;;8
;;10
;;14
V. Stetit Angelus juxta aram templi, allelúja.
R. Habens thuríbulum aureum in manu sua, allelúja.
Michaël Archangele, * veni in adjutórium pópulo Dei, allelúja.;;18
;;23
;;33
V. Ascéndit fumus arómatum in conspéctu Dómini, allelúja.
R. De manu Angeli, allelúja.
Angelus Archangelus Michaël, * Dei nuntius pro animábus justis, allelúja, allelúja.;;95
;;96
;;102
V. In conspéctu Angelórum psallam tibi, Deus meus, allelúja.
R. Adorábo ad templum sanctum tuum, et confitébor nómini tuo, allelúja.

[Lectio1]
De Daniéle Prophéta.
!Dan 7:9-11
9 Aspiciébam donec throni pósiti sunt, et antiquus diérum sedit. Vestiméntum ejus candidum quasi nix, et capílli cápitis ejus quasi lana munda, thronus ejus flammæ ignis, rotæ ejus ignis accénsus. 
10 Fluvius igneus rapidusque egrediebátur a fácie ejus; míllia millium ministrábant ei, et decies millies centena míllia assistébant ei. Judícium sedit, et libri aperti sunt. 
11 Aspiciébam propter vocem sermónum grandium, quos cornu illud loquebátur; et vidi quóniam interfecta esset bestia, et periísset corpus ejus, et traditum esset ad comburéndum igni.

[Responsory1]
R. Factum est silentio in cælo, dum committeret bellum draco cum Michaéle Archangelo: 
* Audita est vox míllia millium dicéntium: Salus, honor et virtus omnipoténti Deo. (Allelúja.)
V. Millia millium ministrábant ei, et decies centena míllia assistébant ei.
R. Audita est vox míllia millium dicéntium: Salus, honor et virtus omnipoténti Deo. (Allelúja.)

[Lectio2]
!Dan 10:4-8
4 Die autem vigesima et quarta mensis primi, eram juxta fluvium magnum, qui est Tigris. 
5 Et levávi óculos meos, et vidi: et ecce vir unus vestítus líneis, et renes ejus accincti auro obrizo;
6 et corpus ejus quasi chrysólithus, et fácies ejus velut spécies fúlguris, et óculi ejus ut lampas ardens, et bráchia ejus, et quæ deorsum sunt usque ad pedes, quasi spécies æris candentis; et vox sermónum ejus ut vox multitúdinis. 
7 Vidi autem ego Daniel solus visiónem; porro viri qui erant mecum non vidérunt; sed terror nimius irruit super eos, et fugérunt in abscónditum. 
8 Ego autem, relíctus solus, vidi visiónem grandem hanc, et non remánsit in me fortitudo, sed et spécies mea immutáta est in me, et emarcui nec hábui quidquam virium.

[Responsory2]
R. Stetit Angelus juxta aram templi, habens thuríbulum aureum in manu sua, et data sunt ei incénsa multa: 
* Et ascéndit fumus arómatum de manu Angeli in conspéctu Dómini. (Allelúja.)
V. In conspéctu Angelórum psallam tibi: adorábo ad templum sanctum tuum, et confitébor nómini tuo, Dómine.
R. Et ascéndit fumus arómatum de manu Angeli in conspéctu Dómini. (Allelúja.)

[Lectio3]
!Dan 10:9-14
9 Et audívi vocem sermónum ejus: et áudiens jacébam consternatus super fáciem meam, et vultus meus hærebat terræ. 
10 Et ecce manus tétigit me, et eréxit me super genua mea et super articulos mánuum meárum. 
11 Et dixit ad me: Daniel, vir desideriórum, intéllige verba quæ ego loquor ad te, et sta in gradu tuo; nunc enim sum missus ad te. Cumque dixísset mihi sermónem istum, steti tremens. 
12 Et ait ad me: Noli metúere, Daniel; quia, ex die primo quo posuísti cor tuum ad intelligéndum, ut te affligeres in conspéctu Dei tui, exaudíta sunt verba tua, et ego veni propter sermónes tuos. 
13 Princeps autem regni Persárum restitit mihi viginti et uno diébus; et ecce Michaël, unus de princípibus primis, venit in adjutórium meum, et ego remansi ibi juxta regem Persárum. 
14 Veni autem ut docérem te quæ ventúra sunt pópulo tuo in novíssimis diébus, quóniam adhuc visio in dies.

[Responsory3]
R. In conspéctu Angelórum psallam tibi, et adorábo ad templum sanctum tuum: 
* Et confitébor nómini tuo, Dómine. (Allelúja.)
V. Super misericordia tua et veritate tua: quoniam magnificasti super nos nomen sanctum tuum.
R. Et confitébor nómini tuo, Dómine. (Allelúja.)
&Gloria
R. Et confitébor nómini tuo, Dómine. (Allelúja.)

[Lectio4]
Beátum Michaélem Archángelum sæpius homínibus apparuísse, et sacrórum Librórum auctoritáte et véteri Sanctórum traditióne comprobátur. Quam ob rem multis in locis facti memória celebrátur. Eum, ut olim synagóga Judæórum, sic nunc custódem et patrónum Dei venerátur Ecclésia. Gelásio autem primo, Pontífice máximo, in Apúlia in vértice Gargáni montis, ad cujus radíces íncolunt Sipontíni, Archángeli Michaélis fuit illústris apparítio. 

[Responsory4]
R. Hic est Michaël Archangelus, princeps milítiæ Angelórum, 
* Cujus honor præstat benefícia populórum, et orátio perducit ad regna cælórum. (Allelúja.)
V. Archangelus Michaël præpositus paradisi, quem honorificant Angelórum cives.
R. Cujus honor præstat benefícia populórum, et orátio perducit ad regna cælórum. (Allelúja.)

[Lectio94]
@:Lectio4
@:Lectio6:s/.*(Nec ita)/$1/s
&teDeum

[Lectio5]
Factum est enim, ut ex grégibus armentórum Gargáni cujusdam taurus longe discederet; quem diu conquisítum, in áditu speluncæ hærentem invenérunt. Cum vero quidam ex illis, ut taurum confígeret, sagíttam emisísset retorta sagítta in ipsum récidit sagittárium. Quæ res cum præséntes ac deinceps ceteros tanto timóre affecísset, ut ad eam spelúncam propius accédere nemo audéret, Sipontini episcopum cónsulunt; qui, indicto trium diérum jejúnio et oratióne, rem a Deo respóndit quæri oportére.

[Responsory5]
R. Venit Michaël Archangelus cum multitúdine Angelórum, cui trádidit Deus ánimas Sanctórum, 
* Ut perducat eas in paradisum exsultatiónis. (Allelúja.)
V. Emítte, Dómine, Spíritum sanctum tuum de cælis, spíritum sapiéntiæ et intelléctus.
R. Ut perducat eas in paradisum exsultatiónis. (Allelúja.)

[Lectio6]
Post triduum Michaël Archangelus episcopum monet in sua tutéla esse eum locum, eoque indicio demonstrasse, velle ibi cultum Deo in sui et Angelórum memóriam adhiberi. Quare epíscopus una cum civibus ad eam spelúncam ire pergit. Quam cum in templi cujusdam similitúdinem conformatam vidissent, locum illum divinis officiis celebrare cœpérunt:: qui multis póstea miraculis illustrátus est.~
Nec ita multo post Bonifátius Papa, Romæ in summo circo, sancti Michaélis ecclésiam dedicávit tértio Kaléndas Octóbris; quo die étiam ómnium Angelórum memóriam Ecclésia célebrat. Hodiérnus autem dies Archángeli Michaélis apparitióne consecrátus est.

[Responsory6]
R. In témpore illo consúrget Michaël, qui stat pro fíliis vestris: 
* Et véniet tempus, quale non fuit, ex quo gentes esse cœpérunt, usque ad illud. (Allelúja.)
V. In témpore illo salvábitur pópulus tuus omnis, qui invéntus fúerit scriptus in libro vitæ.
R. Et véniet tempus, quale non fuit, ex quo gentes esse cœpérunt, usque ad illud.(Allelúja.)
&Gloria
R. Et véniet tempus, quale non fuit, ex quo gentes esse cœpérunt, usque ad illud. (Allelúja.)

[Lectio7]
Léctio sancti Evangélii secúndum Matthǽum.
!Matt 18:1-10
In illo témpore: Accessérunt discípuli ad Jesum, dicéntes: Quis, putas, major est in regno cælórum? Et réliqua.
_
Homilía sancti Hilarii Epíscopi.
!Comment in Matth. can. 18.
Nonnisi reversos in natúram puerórum introíre regnum cælórum Dóminus docet: id est, per simplicitátem puerílem vítia córporum nostrórum animæque revocanda. Pueros autem, credéntes omnes per audiéntiæ fidem nuncupávit. Hi enim patrem sequúntur, matrem amant, próximo velle malum nesciunt, curam opum negligunt; non insolescunt, non odérunt, non mentiúntur, dictis credunt, et quod audiunt, verum habent. Reverténdum ígitur est ad simplicitátem infántium; quia, in ea collocati, spéciem humilitátis Dominicæ circumferemus.

[Responsory7]
R. In conspéctu Géntium nolíte timere; vos enim in córdibus vestris adoráte et timéte Dóminum; 
* Angelus enim ejus vobíscum est. (Allelúja.)
V. Stetit Angelus juxta aram templi, habens thuríbulum aureum in manu sua.
R. Angelus enim ejus vobíscum est. (Allelúja.)

[Lectio8]
Væ huic mundo ab scandalis. Humilitas passiónis scándalum mundo est. In hoc enim maxime ignorántia detinétur humana, quod sub deformitate crucis, ætérnæ glóriæ Dóminum nóluit accípere. Et quid mundo tam periculosum, quam non recepisse Christum? Ideo vero necesse esse ait veníre scandala; quia, ad sacraméntum reddendæ nobis æternitátis, omnis in eo passiónis humilitas esset explenda.

[Responsory8]
R. Michaël Archangelus venit in adjutórium pópulo Dei, 
* Stetit in auxílium pro animábus justis. (Allelúja.)
V. Stetit Angelus juxta aram templi, habens thuríbulum aureum in manu sua.
R. Stetit in auxílium pro animábus justis. (Allelúja.)
&Gloria
R. Stetit in auxílium pro animábus justis. (Allelúja.)

[Lectio9]
Vidéte ne contemnátis unum de pusillis istis, qui credunt in me. Aptíssimum vinculum mútui amoris impósuit, ad eos præcipue qui vere in Dómino credidissent. Pusillórum enim Angeli quotídie Deum vident: quia Fílius hóminis venit salvare quæ pérdita sunt. Ergo et Fílius hóminis salvat, et Deum Angeli vident, et Angeli pusillórum præsunt fidelium oratiónibus. Præesse Angelos absoluta auctoritas est. Salvatórum ígitur per Christum oratiónes Angeli quotídie Deo ófférunt. Ergo periculose ille contémnitur, cujus desidéria ac postulatiónes ad ætérnum et invisibilem Deum, ambitióso Angelórum famulatu ac ministerio, pervehúntur.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
v. Christe, sanctórum decus Angelórum,
Gentis humanæ Sator et Redemptor,
Cælitum nobis tríbuas beátas
Scandere sedes.
_
Angelus pacis Michaël in ædes
Cælitus nostras véniat, serenæ
Auctor ut pacis lacrimosa in orcum
Bella releget.
_
Angelus fortis Gabriel, ut hostes
Pellat antíquos, et amica cælo,
Quæ triumphator státuit per orbem,
Templa revisat.
_
Angelus nostræ medicus salútis,
Adsit e cælo Raphaël, ut omnes
Sanet ægrotos, dubiosque vitæ
Dirigat actus.
_
Virgo dux pacis Genitríxque lucis,
Et sacer nobis chorus Angelórum
Semper assistat, simul et micántis
Regia cæli.
_
Præstet hoc nobis Deitas beáta
Patris, ac Nati, paritérque Sancti
Spíritus, cujus resonat per omnem
Glória mundum.
Amen.

[Versum 2]
@:Versum 1

[Ant 2]
Factum est * siléntium in cælo, dum draco committeret bellum; et Michaël pugnávit cum eo, et fecit victoriam. Allelúja.

[Lectio Prima]
!Apo 12:7-8
v. Factum est prælium magnum in cælo: Michaël et Angeli ejus præliabántur cum dracone, et draco pugnábat et angeli ejus: et non prævaluérunt, neque locus invéntus est eórum ámplius in cælo.

[Capitulum Tertia]
@:Capitulum Vespera

[Responsory Tertia]
R.br. Stetit Angelus juxta aram templi, * Allelúja, allelúja.
R. Stetit Angelus juxta aram templi, * Allelúja, allelúja.
V. Habens thuríbulum aureum in manu sua.
R. Allelúja, allelúja.
&Gloria
R. Stetit Angelus juxta aram templi, * Allelúja, allelúja.
_
V. Ascéndit fumus arómatum in conspéctu Dómini, allelúja.
R. De manu Angeli, allelúja. 

[Capitulum Sexta]
!Apo 5:11-12
v. Audívi vocem Angelórum multórum in circúitu throni, et animalium et seniórum; et erat númerus eórum míllia millium, voce magna dicéntium: Salus Deo nostro.
$Deo gratias

[Responsory Sexta]
R.br. Ascéndit fumus arómatum in conspéctu Dómini, * Allelúja, allelúja.
R. Ascéndit fumus arómatum in conspéctu Dómini, * Allelúja, allelúja.
V. De manu Angeli. 
R. Allelúja, allelúja.
&Gloria
R. Ascéndit fumus arómatum in conspéctu Dómini, * Allelúja, allelúja.
_
V. In conspéctu Angelórum psallam tibi, Deus meus, allelúja.
R. Adorábo ad templum sanctum tuum, et confitébor nómini tuo, allelúja.

[Capitulum Nona]
@:Lectio Prima
$Deo gratias

[Responsory Nona]
R.br. In conspéctu Angelórum psallam tibi, Deus meus, * Allelúja, allelúja.
R. In conspéctu Angelórum psallam tibi, Deus meus, * Allelúja, allelúja.
V. Adorábo ad templum sanctum tuum, et confitébor nómini tuo.
R. Allelúja, allelúja.
V. Glória Patri, et Fílio, et Spirítui Sancto.
R. In conspéctu Angelórum psallam tibi, Deus meus, * Allelúja, allelúja.
_
V. Adoráte Deum, allelúja.
R. Omnes Angeli ejus, allelúja.

[Versum 3]
V. In conspéctu Angelórum psallam tibi, Deus meus.
R. Adorábo ad templum sanctum tuum, et confitébor nómini tuo.

[Ant 3]
Princeps gloriosíssime, * Michaël Archangele, esto memor nostri: hic et ubíque semper precare pro nobis Fílium Dei. (Allelúja, Allelúja.)
