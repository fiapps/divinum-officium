[Rank]
S. Francisci de Paula Confessoris;;Duplex;;3;;vide C5

[RankNewcal]
S. Francisci de Paula Confessoris;;Duplex optional;;2;;vide C5

[Rule]
vide C5;
9 lectiones

[Oratio]
Deus, humílium celsitúdo, qui beátum Francíscum Confessórem Sanctórum tuórum glória sublimásti: tríbue, quǽsumus; ut, eius méritis et imitatióne, promíssa humílibus præmia felíciter consequámur.
$Per Dominum.

[Lectio4]
Franciscus Paulæ, quod est in Calabriæ oppidum, loco humili natus est; quem~
parentes, cum diu prole caruissent, voto facto, beati Francisci precibus~
susceperunt. Is adolescens divino ardore succensus in eremum secessit, ubi~
annis sex, victu asperam, sed meditationibus cælestibus suavem vitam duxit. Sed~
cum virtutum ejus fama longius manaret, multique ad eum pietatis studio~
concurrerent, fraternæ caritatis causa e solitudine egressus, ecclesiam prope~
Paulam ædificavit, ibique prima sui ordinis fundamenta jecit.

[Lectio5]
Erat in eo mirifica loquendi gratia: perpetuam virginitat era servavit:~
humilitatem sic coluit, ut se omnium minimum diceret, suosque alumnos Minimos~
appellari voluerit. Rudi amictu, nudis pedibus incedens, humi cubabat. Cibi~
abstinentia fuit admirabili: semel in die post solis occasum reficiebatur, et ad~
panem, et aquæ potum, vix aliquid ejusmodi obsonii adhibebat, quo vesci in~
Quadragesima licet: quam consuetudinem, ut fratres sui toto anni tempore~
retinerent, quarto eos voto adstrinxit.

[Lectio6]
Multis miraculis servi sui sanctitatem Deus testari voluit, quorum illud in~
primis celebre, quod a nautis rejectus, Siciliæ fretum strato super fluctibus~
pallio cum socio transmisit. Multa etiam futura prophetico spiritu prædixit. A~
Ludovico undecimo Francorum rege expetitus, magnoque in honore est habitus.~
Denique annum primum et nonagesimum agens, Turonis migravit ad Dominum, anno~
salutis millesimo quingentesimo septimo: cujus corpus dies undecim insepultum,~
ita incorruptum permansit, ut suavem etiam odorem efflaret. Eum Leo Papa decimus~
in sanctorum numerum retulit.

[Lectio94]
Francíscus Paulæ in Calábria natus est. Aduléscens, divíno ardóre succénsus, in erémum secéssit, ubi annis sex victu ásperam sed meditatiónibus cæléstibus suávem vitam duxit. Cum autem virtútum ejus fama lónge manáret, multíque ad eum pietátis stúdio concúrrerent, caritátis causa e solitúdine egréssus, ecclésiam prope Paulam ædificávit, ibíque prima sui órdinis fundaménta jecit. Perpétuam virginitátem servávit: humilitátem sic cóluit, ut se ómnium mínimum díceret, suósque alúmnos Mínimos appellári volúerit.  Rudi amíctu, nudis pédibus incédens, humi cubábat.  Caritáti ita addíctus fuit, ut sui Ordinis tésseram esse jússerit. Multis miráculis servi sui sanctitátem Deus comprobávit, quorum illud in primis célebre, quod a nautis rejéctus, Sicíliæ fretum, strato super flúctibus pállio, cum sócio transmísit.  Multa étiam prophético spíritu prædíxit. Turónis migrávit ad Dóminum, anno salútis millésimo quingentésimo séptimo, ætátis anno nonagésimo primo.
&teDeum

[Lectio7]
@Commune/C5:Lectio71

[Lectio8]
@Commune/C5:Lectio81

[Lectio9]
@Commune/C5:Lectio91
