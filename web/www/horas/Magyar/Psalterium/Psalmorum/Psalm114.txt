114:1 Szeretem, mert az Úr meghallgatta * könyörgésem szavát;
114:2 Mert hozzám hajtotta fülét, * azért segítségül hívom őt napjaimban.
114:3a Körülvettek engem a halál gyötrelmei; * és a pokol veszedelmei elértek engem;
114:3b Szorongatást és fájdalmat találtam; * (4a) és az Úr nevét segítségül hívtam:
114:4b Ó Uram, szabadítsd meg az én lelkemet. ‡ (5) Irgalmas az Úr és igaz; * könyörül a mi Istenünk.
114:6 A kicsinyek megőrizője az Úr; * én megaláztattam, és megszabadított engem.
114:7 Térj vissza nyugalmadba, én lelkem, * mert az Úr jót tett veled;
114:8 Mert megmentette lelkemet a haláltól, ‡ szemeimet a könnyhullatástól, * lábaimat az eséstől.
114:9 Kedves leszek az Úr előtt * az élők tartományában.
