115:1 Hittem, s azért szólottam; * de igen megaláztattam.
115:2 Mondtam elkeseredésemben: * Minden ember hazug.
115:3 Mit adjak vissza az Úrnak * mindazokért, miket nekem adott?
115:4 Az üdvösség kelyhét veszem, * és az Úr nevét segítségül hívom.
115:5 Fogadásaimat az Úrnak teljesítem az ő egész népe előtt. * (6) Drágalátos az Úr színe előtt az ő szentjei halála.
115:7a Ó Uram, mert én a te szolgád, * én a te szolgád, és szolgálód fia vagyok;
115:7b Szétszakasztottad köteleimet. ‡ (8) Neked áldozok dicséretáldozattal, * és az Úr nevét segítségül hívom.
115:9 Fogadásaimat az Úrnak teljesítem az ő egész népének színe előtt, * (10) az Úr házának tornácaiban, közepetted, Jeruzsálem.
