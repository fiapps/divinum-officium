[Lectio1]
!Song 5:8-12
8 Jeruzsálem lányai, kérlek benneteket, hogyha rátaláltok az én szerelmemre.. Mit mondjatok neki? Hogy a szerelembe belebetegedtem. 
9 Miért különb kedvesed a többi szerelmesnél, asszonyoknak gyöngye? Miért különb kedvesed a többi szerelmesnél, hogy úgy kérlelsz minket? 
10 Az én szerelmem fehér is, piros is, kitetszik ő akár tízezer közül is. 
11 A feje színarany, a haja datolyafürt, s mint a holló, fekete. 
12 Szemei, mint a galambok a medence vizénél: tejben fürdenek és a tengeren ülnek.

[Lectio2]
!Song 6:1-5
1 Hová ment szerelmed, asszonyoknak gyöngye? Hová lett kedvesed, hadd keressük veled?! 
2 Szerelmesem lement a kertjébe, a balzsamágyakhoz, hogy élvezze kertjét s liliomot szedjen. 
3 Én a kedvesemé vagyok, s ő az enyém - a liliomok között legeltet. 
4 Oly szép vagy, kedvesem, mint Tirsa városa, és mint Jeruzsálem, olyan kedves vagy! 
5 Fordítsd el tőlem a tekinteted, mert megigézel vele. A hajad, akár a kecskenyáj, amely leereszkedik Gileád hegyéről.

[Lectio3]
!Song 6:8-12
8 Királyné van hatvan, ágyasasszony nyolcvan, [és a szolgálóknak se szeri, se száma]. 
9 De galambom, ki tökéletes, csak egy van. Anyjának egyetlene, szülőjének kedveltje. A lányok, akik látják, boldognak hirdetik, királynők s ágyasok ünneplik. 
10 Ki az, aki úgy ragyog, mint a hajnal pírja, s szép, mint a telihold, világos, mint a nap, és oly félelmetes, mint a zászlós hadak? 
11 A diófásba mentem, hogy megnézzem, fakad-e (az élet) a völgynek aljában; hogy lássam, kihajtottak-e már a szőlők, s virágba borultak-e a gránátalmafák. 
12 És ekkor - hogy hogyan, nem tudom - a lelkem beültetett nemes népemnek hintajába.
